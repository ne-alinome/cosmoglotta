<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="http://vs1.pbworks.com/shared/statics/embedded-m-prod-v15015099.css" />  
<title></title>
<base target="_top" />
</head>
<body class="wikistyle wget">
<h1>Cosmoglotta B 031 (feb 1942)</h1>
<br />
<div id="displaycontent">
<p>OFICIAL MENSUAL ORGAN DEL OCCIDENTAL-UNION</p>
<p>&nbsp;</p>
<p>Redaction e Administration :</p>
<p>&nbsp;</p>
<p>INSTITUTE OCCIDENTAL, CHAPELLE (Vaud), Svissia</p>
<p>&nbsp;</p>
<p>Serie B, poligrafat. Februar 1942 - Nró 31 (2)</p>
<p>&nbsp;</p>
<p>----------</p>
<p>&nbsp;</p>
<p>20 ANNUS DE EXISTENTIE DE "COSMOGLOTTA".</p>
<p>&nbsp;</p>
<p>In februar 1922 aparit li unesim numeró de COSMOGLOTTA, nominat tel 1927 KOSMOGLOTT e publicat del</p>
<p>&nbsp;</p>
<p>autor de Occidental in Tallinn. Hodie, it es por nos un ver chagrine ne posser dir a nor maestro nor admiration</p>
<p>&nbsp;</p>
<p>por su ovre e mersiar le por li tant perfect instrument quel il dat al munde. Regretabilmen, noi ne recivet novas</p>
<p>&nbsp;</p>
<p>de sr. de Wahl desde li comense del guerre germano-russ. Ho-moment noi time que il ne ha successat trapassar</p>
<p>&nbsp;</p>
<p>ti horribil guerre e que il ha desaparit durant li storm.</p>
<p>&nbsp;</p>
<p>COSMOGLOTTA nascet quande sr. de Wahl misset su memorandum pri li problema del lingue international al</p>
<p>&nbsp;</p>
<p>Liga de Nationes, quel intentet tractar ti problema. Noi mey admirar su coragie editer un revúe in un témpor u li</p>
<p>&nbsp;</p>
<p>nov principies naturalistic esset quasi ínconosset. Il recivet mult incorageamentes de interlinguistes queles esset</p>
<p>&nbsp;</p>
<p>satisfat ni de Esperanto ni de Ido. Ma por far viver un revúe mensual, durant li unesim annus, il certmen devet</p>
<p>&nbsp;</p>
<p>securar self li max grand parte del custas de printation. To esset li heroic epoca u il devet luctar presc sol in</p>
<p>&nbsp;</p>
<p>medies medies u reyet un quasi total íncomprension. On ne posse impedir se opiner</p>
<p>&nbsp;</p>
<p>----------</p>
<p>&nbsp;</p>
<p>Devenir membre del</p>
<p>&nbsp;</p>
<p>SCOED</p>
<p>&nbsp;</p>
<p>es</p>
<p>&nbsp;</p>
<p>un del max bon maniere auxiliar li Occidental-movement. Parte social Fr. 20.-- sviss. Li aquisition de partes es</p>
<p>&nbsp;</p>
<p>ínlimitat.</p>
<p>&nbsp;</p>
<p>SCOED - CHAPELLE (Vd)</p>
<p>&nbsp;</p>
<p>-13-</p>
<p>&nbsp;</p>
<p>que sol un lingue international, quel possede ínatacabil e intrinsic qualitás, posset traviver sin reclama un</p>
<p>&nbsp;</p>
<p>periode de yunesse tant plen de índiferentie e de desfacilitás.</p>
<p>&nbsp;</p>
<p>Vi li liste del changes evenit in li redaction e administration de COSMOGLOTTA durant ti duant annus.</p>
<p>&nbsp;</p>
<p>1922-1926: Redaction e administration: Tallinn (E. de Wahl)</p>
<p>&nbsp;</p>
<p>1927-1930: Redaction e administration: Mauer bei Wien (Ing. Pigal).</p>
<p>&nbsp;</p>
<p>1931: Redaction: Helsinki (Ramstedt); Administration: Brno (Kajš)</p>
<p>&nbsp;</p>
<p>1932: Redaction: Helsinki (Ramstedt).</p>
<p>&nbsp;</p>
<p>Administration: Stockholm (S.O.F.)</p>
<p>&nbsp;</p>
<p>1933: Redaction: Göteborg (Blomé). Administration: Stockholm (S.O.F.)</p>
<p>&nbsp;</p>
<p>1934-1942: Redaction e administration: Chapel-le (Vaud).</p>
<p>&nbsp;</p>
<p>Li retablissement del relationes international pos li guerre va permisser nos extender denov li sfere de activitá</p>
<p>&nbsp;</p>
<p>propagandistic e li reedition de Cosmoglotta agrandat e ameliorat va tande esser un del max important factores</p>
<p>&nbsp;</p>
<p>de nor final success. Red.</p>
<p>&nbsp;</p>
<p>----------</p>
<p>&nbsp;</p>
<p>Regional credenties:</p>
<p>&nbsp;</p>
<p>In Auvergne, provincia francés: Un hom ne savent leer e scrir ne deve amusar se traciar alquicos sur un vitre o</p>
<p>&nbsp;</p>
<p>un spegul covrit de condensat vapore, nam il vell posser forsan signar un pacte con li diábol, sin saver it.</p>
<p>&nbsp;</p>
<p>Quande un mann maritabil es bon con li cates, to pruva que il va esser bon con li féminas.</p>
<p>&nbsp;</p>
<p>Si vor dextri orel es rubi, to significa que on lauda vos, si it es li levul orel: on calumnia vos.</p>
<p>&nbsp;</p>
<p>Si vu have un ped calid e li altri frigid, to pruva que alquí invidia vos.</p>
<p>&nbsp;</p>
<p>-14-</p>
<p>&nbsp;</p>
<p>NOR PROGRAMMA</p>
<p>&nbsp;</p>
<p>Li present situation interdi nos omni activitá propagandistic in dominion international e li ductores del</p>
<p>&nbsp;</p>
<p>Occidental-movement ha pro to inferet li sol possibil consequentie ex ti situation, decidante consacrar omni</p>
<p>&nbsp;</p>
<p>eforties al execution del taches queles li necessitás del propaganda precismen fortiat nos negliger un poc durant</p>
<p>&nbsp;</p>
<p>li témpor precedent li guerre: it es li perfinition de nor labores linguescientic. Noi ja ha explicat in un de nor</p>
<p>&nbsp;</p>
<p>anteriori numerós que li actual situation fa necessi un complet reedition de nor stock de manuales, lexicos e</p>
<p>&nbsp;</p>
<p>material de propaganda. Li labores preliminari ja esset fat de nor ínfatigabil secretario del Occidental-Academie,</p>
<p>&nbsp;</p>
<p>sr. Federn, ma li evenimentes del du annus passat ha regretabilmen frustrat nos del fructes de su eforties. Li tot</p>
<p>&nbsp;</p>
<p>labor deve esser refat "ab ovo".</p>
<p>&nbsp;</p>
<p>Fortunosimen nor car sviss amicos ne ha contentat se - quam to eveni generalmen tro sovente - per aplauder a</p>
<p>&nbsp;</p>
<p>nor bon intentionat projectes: ili ha entusiasticmen respondet al apell quel noi ha lansat in nr. 26 de nor revúe e</p>
<p>&nbsp;</p>
<p>mersí a lor activ colaboration, nor unesim objective, ti quel forma li base de nor tot labor futur, it es li inversion</p>
<p>&nbsp;</p>
<p>del lexico Gär ha esset atinget completmen pos solmen quar mensus. Noi es nu ocupat per li ordination de ti</p>
<p>&nbsp;</p>
<p>precios materiale quel va formar li fundament de nor unesim ovre: li complet lexico Occidental-Occidental e li</p>
<p>&nbsp;</p>
<p>lexicos Occidental-national. Yo permisse me citar infra (in órdine alfabetic) li nómines del benevolent</p>
<p>&nbsp;</p>
<p>auxiliatores, mersiante les in li nómin del Occidental-Union e de omne nor adherentes, max calidmen por lor</p>
<p>&nbsp;</p>
<p>desinteressat apoy. Lor merite es tant plu grand que li labor a far esset poc atractiv e mem francmen enoyant,</p>
<p>&nbsp;</p>
<p>quo ya es un cose ínevitabil in omni labores lexicografic. Vi li nómines de</p>
<p>&nbsp;</p>
<p>-15-</p>
<p>&nbsp;</p>
<p>ti meritosi colaboratores:</p>
<p>&nbsp;</p>
<p>Sr. J. DENZLER (Bienne)</p>
<p>&nbsp;</p>
<p>Sr. Dr. F. HAAS (Winterthur)</p>
<p>&nbsp;</p>
<p>Sr. J.J. JOHO (Lausanne)</p>
<p>&nbsp;</p>
<p>Sr. L. KLAESI (Zürich)</p>
<p>&nbsp;</p>
<p>Sr. G. PIDOUX (Yvonand)</p>
<p>&nbsp;</p>
<p>Li perlaboration de nor material linguistic va naturalmen postular sat mult témpor e nor letores ne mey</p>
<p>&nbsp;</p>
<p>expectar que li nov lexicos va esser recivibil in form printat ja pos quelc mensus. Li ritme de edition va tre</p>
<p>&nbsp;</p>
<p>naturalmen ya anc depender de nor possibilitás financiari. Ma li ductores del Union ha elaborat un detaliat plan</p>
<p>&nbsp;</p>
<p>de organisation, talmen que li execution del labor va posser far se con li minim perde de témpor. Noi vole</p>
<p>&nbsp;</p>
<p>tamen revelar queles va esser li unesim ovres editet, sin que noi vell ja posser previder lor exact secuentie de</p>
<p>&nbsp;</p>
<p>publication:</p>
<p>&nbsp;</p>
<p>1) Nov manuale de Occidental por german-parlantes (ovre pret in manuscrit)</p>
<p>&nbsp;</p>
<p>2) Micri vocabularium Occidental-german ordinat secun centres de interesse (in preparation)</p>
<p>&nbsp;</p>
<p>3) Libres de exercitie in Occidental (in preparation).</p>
<p>&nbsp;</p>
<p>4) Lexico Occidental-German.</p>
<p>&nbsp;</p>
<p>5) Nov edition del lexico Francés-Occidental de Berger (revidet e completat)</p>
<p>&nbsp;</p>
<p>6) Lexicos Occidental-national (francés, anglés, italian, hispan, sved, holandes)</p>
<p>&nbsp;</p>
<p>Plu tard va sequer li series de lexicos national-Occidental e divers vocabulariums tecnical e professional, inter</p>
<p>&nbsp;</p>
<p>queles un lexico comercial in 4 lingues quel anc ja trova se in preparation.</p>
<p>&nbsp;</p>
<p>-16-</p>
<p>&nbsp;</p>
<p>Paralel a ti labores noi prepara li edition de nov prospectes in lingues german e francés, si possibil anc in italian,</p>
<p>&nbsp;</p>
<p>hispan e anglés.</p>
<p>&nbsp;</p>
<p>Li labor quel representa li realisation de ti programma es sat grand por ocupar un legion de colaboratores. E pro</p>
<p>&nbsp;</p>
<p>que ti legion ne existe in Svissia sub li present circumstanties on va comprender que noi anc ne ja posse dir</p>
<p>&nbsp;</p>
<p>exactmen quant de ti ovres noi va successar publicar ja in li curs del present annu. Ma noi promesse que null</p>
<p>&nbsp;</p>
<p>tremore pri li amplitá del programma fixat va haltar nos in nor labor. Noi conosse li desfacilitás, ma noi anc save</p>
<p>&nbsp;</p>
<p>quo es obtenibil per assiduitá e perseverantie. A. Matejka</p>
<p>&nbsp;</p>
<p>----------</p>
<p>&nbsp;</p>
<p>QUO ES CORRECT OCCIDENTAL ?</p>
<p>&nbsp;</p>
<p>Sr. G. usa in su lettre li paroles: "successa, gusta" benque on posse trovar les in null vocabularium. Ma li verb fini</p>
<p>&nbsp;</p>
<p>per -ar (successar, gustar) e to naturalmen explica li substantives in -a. Tamen noi prefere generalmen li curt</p>
<p>&nbsp;</p>
<p>formes "success, gust", sammen quam anc sr. G. scri in su lettre "question, labor, parol, custom, formes" e ne</p>
<p>&nbsp;</p>
<p>"questiona, labora, parola, customa, formas". In nor vocabulariums noi anc trova "privilegie, audacie, memorie,</p>
<p>&nbsp;</p>
<p>signe" etc. e to pruva que it ne sufice que un verb fini per -ar por que obligatorimen anc li substantive deve</p>
<p>&nbsp;</p>
<p>reciver li desinentie -a.</p>
<p>&nbsp;</p>
<p>Do, mem si li lexicos indica "desir, merite, prova", to ne significa que "desire, merit, prove" o "desira, merita,</p>
<p>&nbsp;</p>
<p>prov" vell esser minu corect. On ya anc comprende que li vocabulariums ne posse indicar omni nuancies&nbsp;</p>
<p>&nbsp;</p>
<p>possibil che chascun parol. Sovente mem li preponderantie de cert formes in li practica funda se solmen sur</p>
<p>&nbsp;</p>
<p>custom o considerationes eufonic. Or just pro que noi vole que Occidental mey</p>
<p>&nbsp;</p>
<p>-17-</p>
<p>&nbsp;</p>
<p>esser ne solmen un lingue expressiv e flexibil ma anc e mem precipue un lingue facil a aprender, it vell esser un</p>
<p>&nbsp;</p>
<p>enorm erra, codificar li usation del finales -e e -a che substantives. Ci li libertá secun li directives dat in supra es</p>
<p>&nbsp;</p>
<p>in sam témpor li unic e li max bon medie por eliminar radicalmen omni desfacilitá in li practic usation del lingue.</p>
<p>&nbsp;</p>
<p>Si, malgré to, cert novicios vell preferer un practic consilie a ti libertá, yo vell dir les:</p>
<p>&nbsp;</p>
<p>a) Usa li radica pur, partú u un finale ne sembla absolutmen necessi o desirabil (labor, parol, gust, form,</p>
<p>&nbsp;</p>
<p>success).</p>
<p>&nbsp;</p>
<p>b) Si vu desira nuanciar li pensada, ples sequer li consilie dat in Sp.d.O. (vide in supra).</p>
<p>&nbsp;</p>
<p>c) Si, pro alquel motive, vu hesita inter -e e -a, selecte preferibilimen -e quel es li general, ma facultativ finale del</p>
<p>&nbsp;</p>
<p>substantive: un parol talmen format va nequande esser fals, mem si in practica li scrition per -a es plu expandet.</p>
<p>&nbsp;</p>
<p>8) Pro quo far un diferentie inter "practic" e "practical"? Solmen li angleses usa li long formes "practical,</p>
<p>&nbsp;</p>
<p>mecanical", etc. ma li exemple del lingue F pruva que un beson por un tal alongation ne existe. Noi mey do</p>
<p>&nbsp;</p>
<p>sempre usar li max curt form: "practic, mecanic".</p>
<p>&nbsp;</p>
<p>Response: In li parol "practic", li finale -al es certmen superflú. Ma in altri casus, it permisse nuanciar li</p>
<p>&nbsp;</p>
<p>expression. Talmen li nómines de scientie forma adjectives forjettante -a, si li adjective relate li radica, o</p>
<p>&nbsp;</p>
<p>adjuntente -al, si li adjective monstra relation al scientie. Exemples: un jardin botanic, ma: un tractate botanical</p>
<p>&nbsp;</p>
<p>(relatent li botanica), un precision matematic, ma: un curiositá matematical; un progression aritmetic, ma: un</p>
<p>&nbsp;</p>
<p>-18-</p>
<p>&nbsp;</p>
<p>problema aritmetical. In revancha " In revancha "linguistical" vell esser un pleonasme, nam "linguistic" sufice por</p>
<p>&nbsp;</p>
<p>expresser li "relation al scientie" apu li plu comun "lingual".</p>
<p>&nbsp;</p>
<p>Naturalmen anc ci un cert libertá es permisset e si on prefere dir "mecanic, matematic, logic", etc. in omni</p>
<p>&nbsp;</p>
<p>senses, on ne va considerar to quam absolut fals.</p>
<p>&nbsp;</p>
<p>9) Esque on deve dir "Ne va plu esser" "o "plu ne va esser" ?</p>
<p>&nbsp;</p>
<p>Response: Ples dir quam vu prefere. To ne es un question de grammatica, ma unicmen un question de stil. Or, it</p>
<p>&nbsp;</p>
<p>es absolutmen impossibil codificar li stil in un lingue international. In li vivent lingues on possede adminim un</p>
<p>&nbsp;</p>
<p>solid fundament literari e on posse, si necessi ilustrar li qualitás de un bon stil per cuidosimen selectet modelles</p>
<p>&nbsp;</p>
<p>(quam por ex. Voltaire por li francés). Ma in chascun lingue, li "bon stil" seque su propri regules e si noi vole</p>
<p>&nbsp;</p>
<p>formular un universalmen reconosset criterie, tande ti-ci posse solmen consister in li postulation de un cert</p>
<p>&nbsp;</p>
<p>númere de qualitás, quam: elegantie e pregnantie de expression, claritá e harmonie. Omno to quo noi posse</p>
<p>&nbsp;</p>
<p>far, es sequer ti directives anc in Occidental e realisar les tam bon quam possibil. In li hodial statu, certmen li</p>
<p>&nbsp;</p>
<p>claritá in li construction del frase es li cardinal qualitá, ma sub ti vispunctu, it sembla me realmen índiferent</p>
<p>&nbsp;</p>
<p>esque on va dir "plu ne va esser" o "ne va plu esser"; "ne ja" o "ancor ne", etc., etc.</p>
<p>&nbsp;</p>
<p>Plu tard, quande Occidental ja va esser usat sur un vast scale, li practica va probabilmen eliminar cert formes e</p>
<p>&nbsp;</p>
<p>poc a poc imposir un unitari maniere de expression. Ma a chascun generation sufice su tache e li nor ja es plu</p>
<p>&nbsp;</p>
<p>quam complet.</p>
<p>&nbsp;</p>
<p>A. Matejka</p>
<p>&nbsp;</p>
<p>-19-</p>
<p>&nbsp;</p>
<p>PERFECT OCCIDENTAL GARANTIAT IN DU MENSUS !</p>
<p>&nbsp;</p>
<p>Vu certmen ja ha remarcat, car letor, li seductent anuncies in li jurnales, per queles cert "diplomat" professores</p>
<p>&nbsp;</p>
<p>oferta docer foren lingues, con "success garantit" pos solmen du o tri mensus de studie. Or, li sam publica quel</p>
<p>&nbsp;</p>
<p>gloti sin proteste tal enormitás vell lapidar quam dupator li mann quel promesse formar un stenograf</p>
<p>&nbsp;</p>
<p>parlamentari pos du leciones o li "instructor de sport" quel pretende docer li arte devenir champion de boxe</p>
<p>&nbsp;</p>
<p>pos un semane de exercitie. To pruva simplicmen que it existe ancor che li monoglottes tre tenaci ilusiones pri li</p>
<p>&nbsp;</p>
<p>facilitá de aprension de un lingue foren. It es ver que tis-ci ne dura tre long e nor simpatic mi-fratres espistic es</p>
<p>&nbsp;</p>
<p>li unesim queles ha experit li desastrosi consequenties de ti specie de propaganda quel accentuat</p>
<p>&nbsp;</p>
<p>particularimen li facilissim aprensibilitá de lor lingue.</p>
<p>&nbsp;</p>
<p>Yo ne es un dupator. Yo ne promesse revelar un metode quel possibilisa aprender "perfectmen Occidental in du</p>
<p>&nbsp;</p>
<p>mensus. Yo ha selectet li titul de ti-ci articul solmen por excitar li curiositá del letores. On mey pardonar me ti</p>
<p>&nbsp;</p>
<p>ínnocent "astutie de guerre".</p>
<p>&nbsp;</p>
<p>Tamen noi ne mey exagerar. Si in fact, un tot vive ne sufice por aprender "perfectmen" ni un sol lingue, ne mem</p>
<p>&nbsp;</p>
<p>su lingue matrin, it es possibil aquisiter, pos plu o minu long studie, un conossentie suficent del extran idioma</p>
<p>&nbsp;</p>
<p>por li besones del omnidial vive. Li témpor besonat por ti studie depende in prim gradu del intelectual</p>
<p>&nbsp;</p>
<p>capabilitás del aprensor e de su particulari inclination al studies linguistic. Li gradu de facilitá del concernet</p>
<p>&nbsp;</p>
<p>lingues self - quel es céterimen tre desfacil a determinar - veni solmen in duesim loc. In ti coherentie omni</p>
<p>&nbsp;</p>
<p>lingues artificial oferta naturalmen íncomparabilmen plu mult avantages</p>
<p>&nbsp;</p>
<p>-20-</p>
<p>&nbsp;</p>
<p>quam alquel lingue vivent. E nor Occidental have súper omni altri projectes ancor li ínestimabil qualitá esser</p>
<p>&nbsp;</p>
<p>comprensibil a prim visu e sin studie a milliones de homes parlant alcun idioma latinid. To permisse nos afirmar</p>
<p>&nbsp;</p>
<p>que li studie de Occidental postula certmen min quam li decesim del témpor besonat por li aprension del</p>
<p>&nbsp;</p>
<p>lingues vivent e que it es possibil aquisiter li conossentie complet del fundamental regules del lingue ja pos poc</p>
<p>&nbsp;</p>
<p>semanes e mem dies de studie. To quo preterpassa ti fundamental conossentie, it es li completation de su</p>
<p>&nbsp;</p>
<p>vocabularium e li aquisition de un cert facilitá e elegantie de expression e de fluent parlada, depende de</p>
<p>&nbsp;</p>
<p>circumstanties particulari a chascun aprensor e ne es evaluabil.</p>
<p>&nbsp;</p>
<p>Tamen li facilitá intrinsic de un lingue ne sufice por excitar e mantener li índispensabil interesse del aprensor.</p>
<p>&nbsp;</p>
<p>On grandmen augmenta ti interesse si on successa presentar li materie a aprender in form clar, facilmen</p>
<p>&nbsp;</p>
<p>comprensibil e atractiv. Un manuale enoyant es capabil mortar li entusiasme por li aprension del max facil</p>
<p>&nbsp;</p>
<p>lingue imaginabil. Li metode de docentie es do un factor importantissim por li success del studie. Ma it ne es</p>
<p>&nbsp;</p>
<p>facil imaginar un metode quel vell dar sam bon resultates a omni interessates. On deve adaptar ti-ci al special</p>
<p>&nbsp;</p>
<p>mentalitá del aprensores, a lor gradu de instruction e al conditiones de studie (curses oral o scrit). Noi ne posse</p>
<p>&nbsp;</p>
<p>pensar presentmen al creation de special manuales por chascun categorie de concernates e noi deve do</p>
<p>&nbsp;</p>
<p>contentar nos per un compromiss. To es li motive quel instigat nos aperter li inqueste quel aparit in nr. 28 de</p>
<p>&nbsp;</p>
<p>"Cosmoglotta".</p>
<p>&nbsp;</p>
<p>(A secuer) A. Matejka</p>
<p>&nbsp;</p>
<p>----------</p>
<p>&nbsp;</p>
<p>In omnicos far quo depende de se self e por li rest esser firm e calm. Epictete</p>
<p>&nbsp;</p>
<p>-21-</p>
<p>&nbsp;</p>
<p>CONCURS DE TRADUCTION</p>
<p>&nbsp;</p>
<p>Por augmentar li interesse pri nor revúe, li redaction de Cosmoglotta decidet aperter un concurs permanent de</p>
<p>&nbsp;</p>
<p>traduction. Per ti-ci noi ne have solmen li scope interessar nor letores, ma anc dar les li possibilitá perfectionar</p>
<p>&nbsp;</p>
<p>se in li conossentie de nor lingue. Por far Occidental sempre plu util e vivid, noi besona adherentes, queles bon</p>
<p>&nbsp;</p>
<p>conosse li lingue. Tant plu perfectmen ili aprendet it, tam plu ili va esser util a nor movement, nam on defende</p>
<p>&nbsp;</p>
<p>con plu grand success to, quo on max bon conosse.</p>
<p>&nbsp;</p>
<p>Li redaction de Cosmoglotta ne va recompensar per premies li concurrentes, ma per publicar, chascun mensu, li</p>
<p>&nbsp;</p>
<p>nómines del partiprendentes, classificat secun li secuent apreciationes:</p>
<p>&nbsp;</p>
<p>T.B.F. = Tre bon con felicitationes. T.B. = Tre bon. B. = Bon. S.B. = Sat bon.</p>
<p>&nbsp;</p>
<p>Nu, omnes al labor e bon success !</p>
<p>&nbsp;</p>
<p>UNESIM CONCURS:</p>
<p>&nbsp;</p>
<p>"Grand evenimentes nequande arriva a tis, qui ne ha fat necos por vocal les; e tamen mem li minimal accident</p>
<p>&nbsp;</p>
<p>del vive porta in se li seme de un grand eveniment interiori. Ma ti evenimentes es sclaves de justitie, e chascun</p>
<p>&nbsp;</p>
<p>hom have ti parte de spolie, quel il merite. Noi deveni exactmen to, quo noi decovri in nor fortunes e nor</p>
<p>&nbsp;</p>
<p>desfortunes, queles adveni nos; e li capricies max ínexpectat del fortun acustoma se prender li form self de nor</p>
<p>&nbsp;</p>
<p>pensas. Li vestimentes, li armes e li injollimentes del destin trova se in nor vive interiori. On vell dir que li</p>
<p>&nbsp;</p>
<p>desfortun o li fortun purifica se avan frappar sur li porta del sagio, e que it bassa li cap por intrar in un anim</p>
<p>&nbsp;</p>
<p>mediocri."</p>
<p>&nbsp;</p>
<p>Ples traducter li supra textu de Occidental a vor lingue matrin e inviar li traduction ante li 25 februar 1942 al</p>
<p>&nbsp;</p>
<p>redaction de Cosmoglotta.</p>
<p>&nbsp;</p>
<p>-22-</p>
<p>&nbsp;</p>
<p>COMUNICATIONES.</p>
<p>&nbsp;</p>
<p>OCCIDENTAL-UNION:</p>
<p>&nbsp;</p>
<p>Durant li mensu januar 1942, li Senat del Occidental-Union procedet al electiones de su presidente e de su vicepresidentes, e del director de su Central oficie. Vi li resultates:</p>
<p>&nbsp;</p>
<p>President: Sr. A. MATEJKA (La Chaux de Fonds)</p>
<p>&nbsp;</p>
<p>Vice-presidentes: Sr. R. BERGER, (Morges)</p>
<p>&nbsp;</p>
<p>Sr. Dr. C.E. SJÖSTEDT (Stockholm)</p>
<p>&nbsp;</p>
<p>Director del Central Oficie: Sr. F. LAGNEL (Chapelle - Vd.)</p>
<p>&nbsp;</p>
<p>Al membres del Occidental-Union.</p>
<p>&nbsp;</p>
<p>Per li just evenit reelection del Senat e de su functionarios, noi ha atinget nor cardinal object organisatori:</p>
<p>&nbsp;</p>
<p>securar li continuation de nor eforties per li restitution al movement del firm fundament legal quel esset in</p>
<p>&nbsp;</p>
<p>dangere esser forbalayat per li perturbationes de omni specie nascet del guerre. Li via es nu liber e noi va</p>
<p>&nbsp;</p>
<p>posser ear ad-avan por li realisation del cardinal punctus de nor provisori programma. Yo ha mentionat ti-ci in</p>
<p>&nbsp;</p>
<p>un altri articul. Por ne misusar li preciosi spacie de Cosmoglotta, yo restricte me in ti loc a simplicmen expresser</p>
<p>&nbsp;</p>
<p>mi gratitá al membres del Union e a mi colegos del Senat por li testimonie de fide quel ili manifestat per mi&nbsp;</p>
<p>&nbsp;</p>
<p>election quam membre del Senat e quam presidente de nor central organisation. Yo va efortiar justificar ti fide</p>
<p>&nbsp;</p>
<p>per un conscientiosi exercition de mi functiones e yo mersia anticipatmen omni membres del Union por li</p>
<p>&nbsp;</p>
<p>auxilie quel ili va benevoler prestar me durant li témpor de mi oficiatu. A. Matejka</p>
<p>&nbsp;</p>
<p>Ye li ocasion de mi reelection al direction del Central Oficie, yo mersia ci li membres del O.U. e del Senat pro lor</p>
<p>&nbsp;</p>
<p>renovat fide. F. Lagnel.</p>
<p>&nbsp;</p>
<p>-23-</p>
<p>&nbsp;</p>
<p>SUBVENTIONES E CONTRIBUTIONES RECIVET (30.1.42)</p>
<p>&nbsp;</p>
<p>Anonym, Fr. 5--; E.A. Landén, fr. 5.--; sra F. Boutarel-Ott, Fr. 10.--; G. Ahlstrand, Fr. 2.--; E. Gämperle, Fr. 1.50; Dr.</p>
<p>&nbsp;</p>
<p>Ing. Dal Martello, Fr. 3.--; Dr. A. Bertelè, Fr. 3.--; J. Denzler, Fr. 2.--; Alb. Haldin, Fr. 2.--; N.B. Karlén, Fr. 5.--; H.</p>
<p>&nbsp;</p>
<p>Leuthold, Fr. 10.--; S. Ström, Fr. 5.--; F. Tjernström, Fr. 3.--; Y. Sköld, fr. 10.--; V. Ahlstedt, Fr. 5.--; J. Ritter, Fr. 2.--;</p>
<p>&nbsp;</p>
<p>Dr. F. Haas, Fr. 6.50; F. Lagnel, Fr. 5.--.</p>
<p>&nbsp;</p>
<p>Cordialissim mersí ad omni donatores!</p>
<p>&nbsp;</p>
<p>----------</p>
<p>&nbsp;</p>
<p>ERRATUM</p>
<p>&nbsp;</p>
<p>In li articul "Ad-avan con nov coragie", p. 1 del nr. 30 de Cosmoglotta B. un frase ha regretabilmen esset omisset</p>
<p>&nbsp;</p>
<p>in li typation, quo noce li comprension. On deve leer: "Li future es obscurissim e it promesse nos plu mult</p>
<p>&nbsp;</p>
<p>sufrenties quam radies de espera. E TAMEN LI SAN RASON INTERDI NOS DESESPERAR. Li pace va secuer, etc.".</p>
<p>&nbsp;</p>
<p>----------</p>
<p>&nbsp;</p>
<p>BIZARRI MORTES</p>
<p>&nbsp;</p>
<p>In 1909 un yun Parisana de 17 annus, Louise Gasquet, quel esset antey in bon sanitá, subitmen aparet quam un</p>
<p>&nbsp;</p>
<p>old fémina. Su front covrit se per rugas, su ocules extintet se, su capilles devenit gris, talmen que in tre curt</p>
<p>&nbsp;</p>
<p>témpor ella esset quam ottantenaria e ne tardat morir malgré omni curas pruvat ye ella in li hospitale.</p>
<p>&nbsp;</p>
<p>Li autopsie obligat li medicos concluder pri un morte de senilitá, nam omni organes presentat in facte li aparentie</p>
<p>&nbsp;</p>
<p>del usatura, debit a oldesse. Ma ti casu ne es unic. Un yun Svissio descendent de un familie de atletes, morit in li</p>
<p>&nbsp;</p>
<p>sam conditiones in 1915. Ancor hodie on ne save a quo atribuer ti anticipat decadentie, felicimen tre rar, quel</p>
<p>&nbsp;</p>
<p>mult ocupa li medicos del tot munde.</p>
<p>&nbsp;</p>
</div>
</body>
</html><!--  -->