<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="http://vs1.pbworks.com/shared/statics/embedded-m-prod-v15015099.css" />  
<title></title>
<base target="_top" />
</head>
<body class="wikistyle wget">
<h1>Cosmoglotta B 032 (mar 1942)</h1>
<br />
<div id="displaycontent">
<p>OFICIAL MENSUAL ORGAN DEL OCCIDENTAL-UNION</p>
<p>&nbsp;</p>
<p>Redaction e Administration :</p>
<p>&nbsp;</p>
<p>INSTITUTE OCCIDENTAL, CHAPELLE (Vaud), Svissia</p>
<p>&nbsp;</p>
<p>Serie B, poligrafat. Marte 1942 - Nró 32 (3)</p>
<p>&nbsp;</p>
<p>-----------</p>
<p>&nbsp;</p>
<p>Un bon nova :</p>
<p>&nbsp;</p>
<p>NOR MAESTRO VIVE!</p>
<p>&nbsp;</p>
<p>===================</p>
<p>&nbsp;</p>
<p>Nequande, desde li existentie de nor movement, noi posset far a nor letores e amicos un comunication plu</p>
<p>&nbsp;</p>
<p>injoyant quam ti quel noi just recivet de un del parentes de sr. Edgar de Wahl:</p>
<p>&nbsp;</p>
<p>NOR CAR E VENERAT MAESTRO VIVE E ES IN BON STANDA !</p>
<p>&nbsp;</p>
<p>It ne existe un sol Occidentalist quel ne va accepter ti nova con un real aleviament e con un sinceri sentiment de</p>
<p>&nbsp;</p>
<p>gratitá al providentie. Por noi omnes queles save quant mortatori ha esset li combattes in Russia e tot</p>
<p>&nbsp;</p>
<p>particularimen in Estonia, un tal eveniment equivale a un miracul. Nam sr. de Wahl ne ha abandonat su hem in</p>
<p>&nbsp;</p>
<p>Tallinn; il es ancor ta pos har assistet a omni fases del lucte quel precedet li ocupation del cité per li germanes.</p>
<p>&nbsp;</p>
<p>Noi plu ne have li jure, parlar pri li ciecitá del fate e li facte que li providentie ha tant visibilmen protectet li</p>
<p>&nbsp;</p>
<p>creator de nor lingue, va duplicar nor ardore in li perduction del tache comensat. Benque sr. de Wahl vive nu</p>
<p>&nbsp;</p>
<p>sub tre penosi conditiones, il va certmen trapassar li present</p>
<p>&nbsp;</p>
<p>----------</p>
<p>&nbsp;</p>
<p>Devenir membre del</p>
<p>&nbsp;</p>
<p>SCOED</p>
<p>&nbsp;</p>
<p>es</p>
<p>&nbsp;</p>
<p>un del max bon maniere auxiliar li Occidental-movement.</p>
<p>&nbsp;</p>
<p>Parte social Fr. 20.-- sviss. Li aquisition de partes es ínlimitat.</p>
<p>&nbsp;</p>
<p>SCOED - CHAPELLE (Vd)</p>
<p>&nbsp;</p>
<p>-25-</p>
<p>&nbsp;</p>
<p>periode mersí a su grand coragie e a su tenacitá. Un altri cose remarcabil es que il ha successat salvar su precios</p>
<p>&nbsp;</p>
<p>archives queles representa un imens scientic valore; ti documentes do fortunosimen ne va esser perdit por li</p>
<p>&nbsp;</p>
<p>posterité.</p>
<p>&nbsp;</p>
<p>Tamen, nor joya ne es complet: Si sr. de Wahl successat salvar su vive, il deplora li perde de su car e fidel marita</p>
<p>&nbsp;</p>
<p>quel desaparit quam victim del guerre in li grand tempeste. It es desfacil expresser per simplic paroles su</p>
<p>&nbsp;</p>
<p>sentimentes in presentie de un ínfortune tant cruel, ma noi omnes partiprende li desfelicie de nor maestro e</p>
<p>&nbsp;</p>
<p>expresse le nor max sinceri e vivaci simpatie in su grand dolor.</p>
<p>&nbsp;</p>
<p>Regretabilmen it ancor ne es possibil comunicar directmen con Tallinn, ma noi espera reciver de témpor a</p>
<p>&nbsp;</p>
<p>témpor ulteriori novas per li amabil intervention de su parentes in Germania. E noi anc sincermen espera</p>
<p>&nbsp;</p>
<p>revider nor maestro pos li guerre e redir le li grand admiration quel inspira nos su person e su ovre ínmortal.</p>
<p>&nbsp;</p>
<p>Li redaction.</p>
<p>&nbsp;</p>
<p>----------</p>
<p>&nbsp;</p>
<p>VARIETÁS</p>
<p>&nbsp;</p>
<p>In ocasion de un discurs fat de nor coidealist Kurt Hamburger de St. Gallen che li section de St. Gallen che li</p>
<p>&nbsp;</p>
<p>section Winterthur del "Europa-Union" li auditores recivet gratuitmen un litt brochura mimeografat contenent</p>
<p>&nbsp;</p>
<p>indicationes grammatic e textus in li tri cardinal lingues auxiliari Espo, Ido e Occidental. Li compilation de ti litt</p>
<p>&nbsp;</p>
<p>ovre es un modell de ingeniositá e su efect sur li publica es mult plu grand quam on vell esser pret admisser. Li</p>
<p>&nbsp;</p>
<p>interessates es sempre agreabilmen tuchat quande ili constata que li propagandistes de lingues international</p>
<p>&nbsp;</p>
<p>plazza adminim tam mult fide in li inteligentie, li facultá de judicament e li san rason del escutatores self quam</p>
<p>&nbsp;</p>
<p>in su</p>
<p>&nbsp;</p>
<p>-26-</p>
<p>&nbsp;</p>
<p>propri potentie de persuasion. Sr. Hamburger merita nor gratitá por su excellent iniciative.</p>
<p>&nbsp;</p>
<p>Tamen, on mey permisser me un litt critica. Li tre laudabil sucie de inpartialitá ha pussat li autor til scrir que "li</p>
<p>&nbsp;</p>
<p>estimationes del númere de persones hant aprendet Espo varia inter 500'000 e 2'000'000". Null seriosi Espist</p>
<p>&nbsp;</p>
<p>ha til nu audaciat subtener publicmen un evaluation tant exagerat. Solmen propagandistes sin scrupules ha</p>
<p>&nbsp;</p>
<p>articulat tal númeres, ma sin esser capabil pruvar lor assertiones. In realitá li númere del Esperantistes</p>
<p>&nbsp;</p>
<p>probabilmen nequande ha atinget 500'000 e mem 100'000 persones. E li membrité del espistes</p>
<p>&nbsp;</p>
<p>internationalmen organisat ha sempre esset sub 10'000. It sembla do plu bon lassar al Espistes self li</p>
<p>&nbsp;</p>
<p>responsabilitá de tal exagerat evaluationes íncontrolabil e ne ofertar les li ocasion citar nor propri textus quam</p>
<p>&nbsp;</p>
<p>pruva pri li vastissim difusion de lor "kara lingvo".</p>
<p>&nbsp;</p>
<p>** Un tre bon articul pri li problema del lingue universal aparit in li revúe "THE AMERICAN SCHOLAR" sub li</p>
<p>&nbsp;</p>
<p>plum de Prof. A. Guérard (California). Pos har demonstrat li inpossibilitá del election de un lingue national quam</p>
<p>&nbsp;</p>
<p>adequat instrument de intercomprension universal, il mentionat li cardinal projectes de lingues auxiliari</p>
<p>&nbsp;</p>
<p>actualmen existent e parla de Occidental quam un del max remarcabil creation mundlingual. Il anc critica</p>
<p>&nbsp;</p>
<p>severmen, ma objectivmen li project "Basic English" de Ogden con su vocabularium "aerodinamic" (streamlined</p>
<p>&nbsp;</p>
<p>vocabulary). Un tre jolli definition !</p>
<p>&nbsp;</p>
<p>** Sr. Prof. Dr. A. Debrunner del universitá de Bern, presidente del "Committe for Agreement" de IALA ha intrat in</p>
<p>&nbsp;</p>
<p>convalescentie pos un restada de pluri semanes in li hospital. Noi permisse nos presentar a ti eminent scientist</p>
<p>&nbsp;</p>
<p>e interlinguist nor max sinceri desires de rapid e complet resanation.</p>
<p>&nbsp;</p>
<p>-------</p>
<p>&nbsp;</p>
<p>-27-</p>
<p>&nbsp;</p>
<p>PERFECT OCCIDENTAL GARANTIT IN DU MENSUS !</p>
<p>&nbsp;</p>
<p>Ex li responses recivet, yo resuma brevimen li max complet, ti de sr. W. Gilbert quem yo mersia ancor un vez</p>
<p>&nbsp;</p>
<p>por su preciosi colaboration:</p>
<p>&nbsp;</p>
<p>"Yo usat li "Complet curs de Occidental" (1) por franceses de R. Berger. It dat bon resultates e it existe certmen</p>
<p>&nbsp;</p>
<p>null plu bon manuale de aprension til nu: in revancha li "curs in 5 leciones" es totalmen ínsuficent. Li max bon&nbsp;</p>
<p>&nbsp;</p>
<p>metode es certmen li metode direct, por ex. li metode "Assimil". Ti manuale es basat sur li custom, sur li</p>
<p>&nbsp;</p>
<p>repetition del max comun frases, ma ti-ci frases forma sempre un textu de quel li letura es agreabil. Noi deve</p>
<p>&nbsp;</p>
<p>usar un simil por li docentie de Occidental, it es un manuale tam complet quam possibil, fat por parlar</p>
<p>&nbsp;</p>
<p>Occidental in practica e basat essentialmen sur li metode direct, ma con li necessi explicationes grammatical".</p>
<p>&nbsp;</p>
<p>Ti opinion concorda exactmen con li mei. Yo desira solmen far un litt remarca concernent li critica del manuale</p>
<p>&nbsp;</p>
<p>"L'Occidental en 5 leçons" de Berger. Ti curs certmen ne permisse aquisiter un complet mastrisation de</p>
<p>&nbsp;</p>
<p>Occidental, ma to anc ne es su scope. It es un simplic sinoptica del structura grammatical de Occidental con</p>
<p>&nbsp;</p>
<p>ilustrativ exemples. Ma quam tal it es ínsuperabil e yo ne ha til nu incontrat un sol ovre quel da in sam concis</p>
<p>&nbsp;</p>
<p>form un egal quantitá de util informationes pri li essentie del lingue. It explica plu mult quam it doce, ma ti</p>
<p>&nbsp;</p>
<p>explicationes es plu instructiv quam vell esser deci págines de sicc regules grammatical. In curt, it es un</p>
<p>&nbsp;</p>
<p>admirabil vademecum quel, combinat con un libre de letura o alquel altri medie de perfectionament posse dar</p>
<p>&nbsp;</p>
<p>excellent resultates.</p>
<p>&nbsp;</p>
<p>On mey ne obliviar que in li aprension de un lingue foren, li labor a furnir es sempre</p>
<p>&nbsp;</p>
<p>-28-</p>
<p>&nbsp;</p>
<p>un quantitá ínvariabil e índependent del metode usat. On posse - tre inperfectitmen - assimilar ti labor a</p>
<p>&nbsp;</p>
<p>un function algebraic in quel li totalitá del materie a aprender lude li rol de constante. Si noi statue, tot</p>
<p>&nbsp;</p>
<p>teoricmen, que ti materie consiste ex 5'000 elementes a aprender, tande it es absolut egal ca noi studia</p>
<p>&nbsp;</p>
<p>secun un manuale tre complet quel furni ja 3'000 elementes ex li total de 5'000 e lassa solmen 2'000</p>
<p>&nbsp;</p>
<p>elementes al studies de perfectionament o ca noi usa un manuale contenent solmen 1'000 elementes e</p>
<p>&nbsp;</p>
<p>lassant 4'000 al studies pos-cursal. To quo changea es solmen li statu de avansament pos li perlaboration</p>
<p>&nbsp;</p>
<p>del respectiv manuales, ma ne li statu de perfection atinget pos li sam témpor de studie. Un distantie de</p>
<p>&nbsp;</p>
<p>5'000 passus representa sempre un egal longore e it existe null metode quel permisse atinget li termine</p>
<p>&nbsp;</p>
<p>pos har percurret solmen 3'000 passus.</p>
<p>&nbsp;</p>
<p>Ma to quo posse esser modificat es li témpor absolut besonat por percurrer li via. TI-ci posse esser acurtat</p>
<p>&nbsp;</p>
<p>per li election de un apt e eficaci metode. E to ducte nos al mult plu important question del sistema de</p>
<p>&nbsp;</p>
<p>docentie.</p>
<p>&nbsp;</p>
<p>In ti punctu li discussion es afacilat per li facte que li longannual lucta inter partisanes del anteyan</p>
<p>&nbsp;</p>
<p>"grammatical" metode e del metode direct posse ho-die esser considerat quam definitivmen decidet in</p>
<p>&nbsp;</p>
<p>favore del ultim. Yo posse do solmen subtener sin reserve li conclusiones de sr. Gilbert in su response a</p>
<p>&nbsp;</p>
<p>nor inqueste. Noi trova li concretisation de ti principie in li metode RALIN (2) quel ja ha esset adaptat al</p>
<p>&nbsp;</p>
<p>studie de Occidental por Nederlandeses. It es un admirabil metode por docer in maniere sistematic li tot</p>
<p>&nbsp;</p>
<p>materie lingual sub form de cuidosimen selectet complet frases. Yo recomenda al letores li studie del litt</p>
<p>&nbsp;</p>
<p>ovre de sr. H. Littlewood: "Vers un lingual instruction plu rational" in</p>
<p>&nbsp;</p>
<p>-29-</p>
<p>&nbsp;</p>
<p>quel ti metode es scienticmen explicat e justificat.</p>
<p>&nbsp;</p>
<p>Li diferentie quel existe inter li metodes RALIN e ASSIMIL consiste in li facte que li unesim basa se</p>
<p>&nbsp;</p>
<p>unicmen sur isolat frases, durant que li duesim oferta complet, coherent textus. Til nu yo ancor ne havet li</p>
<p>&nbsp;</p>
<p>ocasion examinar li metode ASSIMIL plu detaliatmen e pro to yo ne audacia emisser un judicament</p>
<p>&nbsp;</p>
<p>definitiv pri li avantages comparat del du sistemas. A priori yo vell dir que RALIN es particularimen</p>
<p>&nbsp;</p>
<p>indicat por monoglottes queles parla quam lingue matrin un idioma non-romanic, nam li structura del</p>
<p>&nbsp;</p>
<p>curs posse esser adaptat plu sistematicmen al special conditiones queles vale por ti categorie de</p>
<p>&nbsp;</p>
<p>aprensores. In revancha li poliglott o conossor de alcun lingue romanic a quel Occidental ja es</p>
<p>&nbsp;</p>
<p>comprensibil sin special studie va probabilmen dar su preferentie al metode ASSIMIL quel, secun li</p>
<p>&nbsp;</p>
<p>indication de sr. Gilbert opera sur li base de coherent textus distractiv. Til un cert gradu it es possibilmen</p>
<p>&nbsp;</p>
<p>anc un simplic question de convenientie personal esque on va usar un metode con preferentie al altri. In</p>
<p>&nbsp;</p>
<p>realitá, li principies es identic e sol li aplication difere.</p>
<p>&nbsp;</p>
<p>In mi nov "curs de Occidental por german-parlantes" yo provat aplicar un metode quel constitue un</p>
<p>&nbsp;</p>
<p>maniere de sintese inter li du metodes mentionat. Yo anc efortiat arangear li curs in tal maniere que it vell</p>
<p>&nbsp;</p>
<p>posser esser usat con egal chances de success de poliglottes e de monoglottes conossent null lingue</p>
<p>&nbsp;</p>
<p>romanic. Li egardation del special demandes del poliglottes esset necessi pro que tis-ci forma li grand</p>
<p>&nbsp;</p>
<p>majorité del German-svisses a queles li manuale es destinat in prim loc.</p>
<p>&nbsp;</p>
<p>Ti metode es basat sur li perlaboration de coherent textus distractiv ja desde li unesim lecion. Li maniere</p>
<p>&nbsp;</p>
<p>de perlaboration re-</p>
<p>&nbsp;</p>
<p>-30-</p>
<p>&nbsp;</p>
<p>comendat es li secuent:</p>
<p>&nbsp;</p>
<p>1° Repetit letion con alt voce del textu exercitiv.</p>
<p>&nbsp;</p>
<p>2° Copiation del textu.</p>
<p>&nbsp;</p>
<p>3° Traduction del textu in bon, idiomatic german, per li liste de vocabules acompaniant li textus.</p>
<p>&nbsp;</p>
<p>4° Quelc dies plu tard, retro-traduction del textu german in Occidental.</p>
<p>&nbsp;</p>
<p>5° Comparation del retro-traduction con li originale e cuidosi corection del erras constatat.</p>
<p>&nbsp;</p>
<p>6° Aprension ex memorie del textu Occidental</p>
<p>&nbsp;</p>
<p>Ti metode have li avantagie esser adaptabil a omni gradus de instruction, mersí a un adequat selection del</p>
<p>&nbsp;</p>
<p>textus exercitiv. Tis-ci deve esser max interessant possibil (espritosi anecdotes, facettes, proverbies, etc.).</p>
<p>&nbsp;</p>
<p>Si ili es enoyant, li aprensor va poc a poc abandonar li studie. Secun mi experienties, on rarmen erra si on</p>
<p>&nbsp;</p>
<p>da un plazza - mem un poc tro preponderant - al humor.</p>
<p>&nbsp;</p>
<p>Li gramatica es docet simultanmen, ma ne sub form de sicc regules, ma quam comentarie explicativ al</p>
<p>&nbsp;</p>
<p>textus ofertat. Omnicos - o adminim li max grand parte de to - quo es tractat in gramatica ja es conosset</p>
<p>&nbsp;</p>
<p>del aprensor ex li precedent textus. Li tache del autor consistet simplicmen in presentar ti conossentie sub</p>
<p>&nbsp;</p>
<p>un form sistematic e facilmen consultabil.</p>
<p>&nbsp;</p>
<p>Noi possede talmen un manuale quel forma un combination de libre de letura con gramatica sistematic</p>
<p>&nbsp;</p>
<p>del lingue Occidental, usabil e de novicios conossent null altri foren lingue e de poliglottes instructet.</p>
<p>&nbsp;</p>
<p>Por ti últimes li beson de un perlaboration sistematic del textus exercitiv es minu acut e ili va probabilmen</p>
<p>&nbsp;</p>
<p>atinger un suficent gradu de mastrisation de Occidental per li simplic -</p>
<p>&nbsp;</p>
<p>-31-</p>
<p>&nbsp;</p>
<p>eventualmen repetit-tra-letura del manuale.</p>
<p>&nbsp;</p>
<p>Li metode indicat in supra have ancor li avantagie suplementari que it posse anc servir por li studies de</p>
<p>&nbsp;</p>
<p>perfectionament sin que per to un nov special manuale es necessi. Li aprension de un lingue foren</p>
<p>&nbsp;</p>
<p>consiste in necos altri quam in li imitation de to quo on audi circum se in li omnidial vive o - si on have</p>
<p>&nbsp;</p>
<p>null ocasion por audir li lingue parlat - in li memoration del fras-exemples trovabil che li bon scritores.</p>
<p>&nbsp;</p>
<p>Or, it es tre facil trovar convenent textus por exercities in li libres editet del Institute Occidental e</p>
<p>&nbsp;</p>
<p>specialmen in Cosmoglotta. Li perlaboration de tal textus oferta li sam avantages quam un curs de</p>
<p>&nbsp;</p>
<p>perfectionament e ili fa absolutmen ínutil li aquisition de special manuales suplementari.</p>
<p>&nbsp;</p>
<p>Yo self ha studiat pluri lingues secun li metode mentionat. Yo ne save ca li gradu de conossentie a quel yo</p>
<p>&nbsp;</p>
<p>arivat es un recomendation suficent por li sistema, ma yo posse afirmar que li resultates es superiori a tis</p>
<p>&nbsp;</p>
<p>queles yo obtenet per alquel altri metode.</p>
<p>&nbsp;</p>
<p>A. Matejka.</p>
<p>&nbsp;</p>
<p>-----</p>
<p>&nbsp;</p>
<p>(1) Hodie completmen exhaustet.</p>
<p>&nbsp;</p>
<p>(2) Hodie 8 leciones aparit adaptat a nederlandes. Ti al lingue anglés es ja in grand parte pret por li</p>
<p>&nbsp;</p>
<p>edition. Li adaptationes al lingues german e francés es in preparation, ma noi opine que li curses RALIN</p>
<p>&nbsp;</p>
<p>ne va esser editet ante li fine del guerre.</p>
<p>&nbsp;</p>
<p>----------</p>
<p>&nbsp;</p>
<p>Regretes.</p>
<p>&nbsp;</p>
<p>Un old dama, vidua de tri maritos, esset incontrat in li via del sepultoria, de un de su anteyan adoratores</p>
<p>&nbsp;</p>
<p>quel comensat inundar la de condolenties. "Tri bon maritos mort!" Mi cordie sangue por te!" -- "Lassa me,</p>
<p>&nbsp;</p>
<p>tu e tu sympathie!" ella dit in furore. Si tu vell har havet cordie e intelligentie tu nómin vell ja esser in</p>
<p>&nbsp;</p>
<p>sepultoria".</p>
<p>&nbsp;</p>
<p>-32-</p>
<p>&nbsp;</p>
<p>MODERN OCCIDENTAL</p>
<p>&nbsp;</p>
<p>(fine)</p>
<p>&nbsp;</p>
<p>antiquat modern antiquat modern</p>
<p>&nbsp;</p>
<p>orel'e orel sider seder</p>
<p>&nbsp;</p>
<p>orgul'e orgolie stran'i strangi</p>
<p>&nbsp;</p>
<p>participar partiprender stril'e strigul</p>
<p>&nbsp;</p>
<p>parturar parturir tal'e talie</p>
<p>&nbsp;</p>
<p>patrul'e patrull tel'e tegul</p>
<p>&nbsp;</p>
<p>pavill'on pavilion tarea tache</p>
<p>&nbsp;</p>
<p>pendir pender -ti -ant</p>
<p>&nbsp;</p>
<p>pill'ar spoliar tin'e tinea</p>
<p>&nbsp;</p>
<p>place plazza titill'ar titillar</p>
<p>&nbsp;</p>
<p>placer pleser toal'e toale</p>
<p>&nbsp;</p>
<p>prefacie anteparole trel'e trell / trotillar</p>
<p>&nbsp;</p>
<p>poche tasca trepin'ar tramplar</p>
<p>&nbsp;</p>
<p>preferabil preferibil vece vez</p>
<p>&nbsp;</p>
<p>pront pret vel'i old</p>
<p>&nbsp;</p>
<p>púer garson, boy vestri vor</p>
<p>&nbsp;</p>
<p>quadrill'e quadrille vo vu</p>
<p>&nbsp;</p>
<p>quancam benque vanill'e vanille</p>
<p>&nbsp;</p>
<p>obsolet antiquat victual'a victuales</p>
<p>&nbsp;</p>
<p>revel'e reveille vin'e viniera, viniero</p>
<p>&nbsp;</p>
<p>roubar raubar</p>
<p>&nbsp;</p>
<p>seral'e serail zero null</p>
<p>&nbsp;</p>
<p>Anotationes: Secun recomendation de sr. de Wahl noi va preferibilmen usar li verb abstener vice abstiner</p>
<p>&nbsp;</p>
<p>(analog a: tener, contener, retener, etc.) benque li radicarium indica abstiner.</p>
<p>&nbsp;</p>
<p>Sin voler far un decision definitiv in li question de puella - flicca, noi da nor preferentie al form puella,</p>
<p>&nbsp;</p>
<p>benque it existe in li Academie un fort tendentie, conservar li original parol "flicca".</p>
<p>&nbsp;</p>
<p>----------</p>
<p>&nbsp;</p>
<p>To, quo ne vale esser dit, es cantat. (Beaumarchais)</p>
<p>&nbsp;</p>
<p>Superstition es li religion del debil mentes. (Burke)</p>
<p>&nbsp;</p>
<p>-33-</p>
<p>&nbsp;</p>
<p>CONCURS DE TRADUCTION</p>
<p>&nbsp;</p>
<p>Li resultate del unesim concurs de traduction va aparir in li proxim numeró.</p>
<p>&nbsp;</p>
<p>Por ti numeró, li traduction a far es de german e de francés ad Occidental. Ho-moment, it ne es possibil</p>
<p>&nbsp;</p>
<p>dar textus in plu mult lingues. In li proxim numeró noi va inserter textus in italian e sved. Secun li</p>
<p>&nbsp;</p>
<p>interesse de nor letores, noi va adjunter textus in altri lingues.</p>
<p>&nbsp;</p>
<p>Textu german:</p>
<p>&nbsp;</p>
<p>HUMOR. Gewissenhaft.</p>
<p>&nbsp;</p>
<p>Hausbesitzer: "Sie haben doch keine Kinder?" -- Mieter: "Nein!" -- Hausbesitzer: "Piano oder</p>
<p>&nbsp;</p>
<p>Grammophon?" -- Mieter: "Nein! Aber ich habe eine Füllfeder, die etwas kratzt. Falls Sie das stört, werde</p>
<p>&nbsp;</p>
<p>ich sie verkaufen!".</p>
<p>&nbsp;</p>
<p>Drei Berufe.</p>
<p>&nbsp;</p>
<p>In Genf sassen drei Herren in der Bar. Ein Architekt, ein Chirurg und ein Diplomat. "Mein Beruf ist der</p>
<p>&nbsp;</p>
<p>älteste", sagte der Chirurg. "Denn als Gott die Eva schuf, operierte er dem Adam eine Rippe aus dem</p>
<p>&nbsp;</p>
<p>Leibe". -- "Keine Spur", sagte der Architekt, "denn ehe es einen Adam gab, baute Gott aus dem Chaos die</p>
<p>&nbsp;</p>
<p>Welt." -- "Und wo kam das Chaos her, wenn ich fragen darf?" fragte der Diplomat.</p>
<p>&nbsp;</p>
<p>Textu francés:</p>
<p>&nbsp;</p>
<p>La langue la plus rapide</p>
<p>&nbsp;</p>
<p>Un philologue suédois, qui étudiait la rapidité d'expression del langues du monde, est arrivé, après de</p>
<p>&nbsp;</p>
<p>longues années de recherches, aux conclusions suivants : la langue français est celle que l'on peut parler le</p>
<p>&nbsp;</p>
<p>plus rapidement. Elle permet d'exprimer trois cent cinquante syllabes par minute. Au second rang vient la</p>
<p>&nbsp;</p>
<p>langue japonaise avec trois cent dix syllabes par minute, puis l'allemand avec deux cent cinquante</p>
<p>&nbsp;</p>
<p>syllabes, l'italian avec deux cent trente et finalement l'anglais avec deux cent vingt syllabes par minute.</p>
<p>&nbsp;</p>
<p>-34</p>
<p>&nbsp;</p>
<p>PELMEL</p>
<p>&nbsp;</p>
<p>Un bon farse.</p>
<p>&nbsp;</p>
<p>Robbins, apen intrat in un grand magasin de London, percepte un aurin monete sur li tapiss. Il lassa</p>
<p>&nbsp;</p>
<p>negligentmen cader su gantes, inclina se por recolier les. Ye su grand regret, il constata, relevante se, que</p>
<p>&nbsp;</p>
<p>li pezze es fixat al tapiss.</p>
<p>&nbsp;</p>
<p>Manovrante con un perfect prudentie, il fa un litt tur e repassa per li unesim loc. Li aurin pezze es sempre</p>
<p>&nbsp;</p>
<p>ta. Ti vez Robbins lassa cader su nas-linette, regarda prudentmen circum se, inclina se e recolie su naslinette. Ma li pezze ne volet venir.</p>
<p>&nbsp;</p>
<p>Alor, prendet de colere, il lassa cader su chapel. Ye li sam moment, alquí frappa sur su epol. Il retorna se,</p>
<p>&nbsp;</p>
<p>furiosi, e vide avan il un employato del magasin quel, per un amabil voce, di le:</p>
<p>&nbsp;</p>
<p>-- Permisse me, senior, recomendar vos li colla del firma. It es sin rivale, quam vu ha posset vider it.</p>
<p>&nbsp;</p>
<p>E Robbins, hontosi e confus, presenta sixant centesimes por un litt botell de gelatin-colla, quel posse</p>
<p>&nbsp;</p>
<p>forsan valer deciquin.</p>
<p>&nbsp;</p>
<p>Distration de scientist.</p>
<p>&nbsp;</p>
<p>Newton havet un cata quel il amat tendrimen e quel venit regularimen dormir in su studie-chambre. Un</p>
<p>&nbsp;</p>
<p>hiverne, li cata parturit littes ma on lassat a ella solmen un sol. Desde ti moment, sempre ínquiet, ella ne</p>
<p>&nbsp;</p>
<p>posset restar tranquil alcú, passat de un chambre al altri transportante su catell, e soventissimmen</p>
<p>&nbsp;</p>
<p>miaulat desesperatmen avan o detra li porta del chambre de Newton til quande on apertet it.</p>
<p>&nbsp;</p>
<p>Genat esser sempre tribulat in su calculationes, li matematico fat venir li fin-carpentero, explicat le li</p>
<p>&nbsp;</p>
<p>situation e dit le: "It es necessi que li animale mey posser ear e venir quam it desira con su litte. Ples do far</p>
<p>&nbsp;</p>
<p>in</p>
<p>&nbsp;</p>
<p>-35-</p>
<p>&nbsp;</p>
<p>SUBVENTIONES E CONTRIBUTIONES RECIVET (27.2.42)</p>
<p>&nbsp;</p>
<p>E. Wettstein, Fr. 5.--; Anonym, Fr. 5.--; E. Mayor, Fr. 1.50; J. Denzler, Fr. 1.--; A. Schild, Fr. 5.--; J. Ritter, Fr.</p>
<p>&nbsp;</p>
<p>2.--; A. Haldin, Fr. 2.--; K. Bosshardt, Fr. 3.--; M. Stöckli, Fr. 10.--; A. Schild, Fr. 5.50; Dr. F. Haas, 5.--; W.</p>
<p>&nbsp;</p>
<p>Madöry, Fr. 2.--; M. Jaccard, Fr. 2.--; Anonym, Fr. 5.50; F. Vouga, Fr. 2.--; G. Perers, Fr. 5.--.</p>
<p>&nbsp;</p>
<p>Cordialissim mersí ad omni donatores!</p>
<p>&nbsp;</p>
<p>----------</p>
<p>&nbsp;</p>
<p>PELMEL (secue)</p>
<p>&nbsp;</p>
<p>li inferiori parte de mi porta du aperturas catal, un grand por li matre e un litt por li catell". Li artisan</p>
<p>&nbsp;</p>
<p>regardat Newton per un amusat regard e dit le subridente: "Esque vu ne pensa, senior scientist, que li</p>
<p>&nbsp;</p>
<p>grand vell posser sucer ?"</p>
<p>&nbsp;</p>
<p>Logica</p>
<p>&nbsp;</p>
<p>Un mamá questiona li litt filio de un amica, in li etá de 5 annus, esque ella vell consentir maritar, plu tard,</p>
<p>&nbsp;</p>
<p>su filio Petro quel have 7 annus. Josette hesita.</p>
<p>&nbsp;</p>
<p>-- Yo vell mult desirar it, seniora, ma to ne es possibil.</p>
<p>&nbsp;</p>
<p>-- Ah! Pro quo do ?</p>
<p>&nbsp;</p>
<p>-- Pro que on ne posse maritar un mann quel ne es del sam familie.</p>
<p>&nbsp;</p>
<p>Li dama completmen astonat dit:</p>
<p>&nbsp;</p>
<p>-- Qualmen to ?</p>
<p>&nbsp;</p>
<p>-- Certmen, responde Josetta. E li pruva es que papá ha maritat mamá, que grandpatre ha maritat</p>
<p>&nbsp;</p>
<p>grandmatre e que mi onclo ha maritat mi tanta. Alor vu vide bon !</p>
<p>&nbsp;</p>
<p>----------</p>
<p>&nbsp;</p>
<p>QUESTION A NOR LETORES: Quel es li articules in li actual Cosmoglotta queles max plese vos ?</p>
<p>&nbsp;</p>
<p>----------</p>
<p>&nbsp;</p>
<p>ESQUE VU JA HA PAYAT VOR CONTRIBUTION 1942 AL "OCCIDENTAL-UNION" ?</p>
<p>&nbsp;</p>
<p>-36-</p>
<p>&nbsp;</p>
</div>
</body>
</html><!--  -->