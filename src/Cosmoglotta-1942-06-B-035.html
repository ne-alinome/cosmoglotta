<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="http://vs1.pbworks.com/shared/statics/embedded-m-prod-v15015099.css" />  
<title></title>
<base target="_top" />
</head>
<body class="wikistyle wget">
<h1>Cosmoglotta B 035 (jun 1942)</h1>
<br />
<div id="displaycontent">
<p>COSMOGLOTTA</p>
<p>&nbsp;</p>
<p>OFICIAL MENSUAL ORGAN DEL OCCIDENTAL-UNION</p>
<p>&nbsp;</p>
<p>Redaction e Administration:</p>
<p>&nbsp;</p>
<p>INSTITUTE OCCIDENTAL, CHAPELLE (Vaud), SVISSIA</p>
<p>&nbsp;</p>
<p>Serie B, poligrafat. Tel. 9 56 56 Junio 1942 - Nró 35 (6)</p>
<p>&nbsp;</p>
<p>----------</p>
<p>&nbsp;</p>
<p>LI FONETICA DE OCCIDENTAL</p>
<p>&nbsp;</p>
<p>Yo ancor memora un tre vivaci discussion quel yo havet ante quelc annus in Lausanne con sra. Posthuma</p>
<p>&nbsp;</p>
<p>pri li fonetica de Occidental. Mi interlocutora expresset su indignation pri li notori ínsuficentie de nor</p>
<p>&nbsp;</p>
<p>gramaticas in queles ella vanmen serchat un clar e precis indication pri li pronunciation cludet o apert del</p>
<p>&nbsp;</p>
<p>vocales e e o. Li discussion havet un epic caractere, pro que malgré li respect debit a un dama, yo persistet</p>
<p>&nbsp;</p>
<p>obstinatmen in li defense del autores de nor gramaticas, expressente quam mi opinion que ti problema ne</p>
<p>&nbsp;</p>
<p>have li minim importantie. Ma li obstination de sra. P. esset egal al mei e noi diseat sin har convictet</p>
<p>&nbsp;</p>
<p>unaltru.</p>
<p>&nbsp;</p>
<p>Depoy ti question ha plurivez revenit in discussion e it es forsan ne ínutil consacrar quelc linear a it in nor</p>
<p>&nbsp;</p>
<p>revue.</p>
<p>&nbsp;</p>
<p>On posse considerar li afere de divers vis-punctus, ma omni propositiones de solution gira circum li</p>
<p>&nbsp;</p>
<p>central question: "Esque un precision maximal in li fixation del pronunciation de Occidental es possibil e</p>
<p>&nbsp;</p>
<p>mem desirabil ?"</p>
<p>&nbsp;</p>
<p>It es íncontestabil que li cuidosi studie del fonetica lude un rol enorm in li aprension</p>
<p>&nbsp;</p>
<p>----------</p>
<p>&nbsp;</p>
<p>Devenir membre del</p>
<p>&nbsp;</p>
<p>SCOED</p>
<p>&nbsp;</p>
<p>es</p>
<p>&nbsp;</p>
<p>un del max bon maniere auxiliar li Occidental-movement.</p>
<p>&nbsp;</p>
<p>Parte social Fr. 20.-- sviss. Li aquisition de partes es ínlimitat.</p>
<p>&nbsp;</p>
<p>SCOED - CHAPELLE (Vd)</p>
<p>&nbsp;</p>
<p>-61-</p>
<p>&nbsp;</p>
<p>de lingues extran. Chascun lingue have su propri leges fonetic e it es necessi respectar les si on have li</p>
<p>&nbsp;</p>
<p>pretension parlar corectmen. Quam standard-pronunciation on considera in chascun lingue ti del educat</p>
<p>&nbsp;</p>
<p>e instructet strates del population, ma ne un determinat dialect landal quel on artificialmen eleva al rang</p>
<p>&nbsp;</p>
<p>de un modell a imitar. In su "Grammar of spoken English", (ples vider li cap-articul del proxim numeró de</p>
<p>&nbsp;</p>
<p>Cosmoglotta B), li eminent linguist Harold Palmer demonstra luminosimen que tal "standard- o</p>
<p>&nbsp;</p>
<p>superdialectes" ne existe e nequande ha existet. Malgré to li crede a un genuin standard-german</p>
<p>&nbsp;</p>
<p>"Hannoverés", un modellic italian "Toscanin" e un ínsuperabil francés "Parisan" ancor es tre expandet. Yo</p>
<p>&nbsp;</p>
<p>discusset unvez pri ti question con nor amico Littlewood, aludente li facte que secun li general opinion, li</p>
<p>&nbsp;</p>
<p>max bon hollandés es parlat in Haarlem. Sr. L. resoluet li question per ti espritosi remarca: "Yes, li</p>
<p>&nbsp;</p>
<p>Haarlemeses parla in facte li max bon hollandés, adminim quande ili pronuncia it talmen que on ne</p>
<p>&nbsp;</p>
<p>remarca que ili es de Haarlem !"</p>
<p>&nbsp;</p>
<p>Or, malgré li certmen existent e ínevitabil diferenties dialectic queles caracterisa li standard pronunciation del instructet strates del divers popules, it existe tamen un cert númere de generalmen</p>
<p>&nbsp;</p>
<p>valid fonetic leges, queles posse servir quam base por li modellic pronunciation del lingues. Ti leges es</p>
<p>&nbsp;</p>
<p>fundat sur li practic e omnidial usation del lingues in parlada. Or quel es li fundament quel vell posser</p>
<p>&nbsp;</p>
<p>servir quam base por li modellic pronunciation de Occidental?</p>
<p>&nbsp;</p>
<p>Li cardinal question quel ha til nu agitat li serchatores es ti del vocal quantitás e del fonetic valore de e e o.</p>
<p>&nbsp;</p>
<p>It es interessant constatar in ti coherentie que on sembla atribuer al corect pronunciation de ti du vocales</p>
<p>&nbsp;</p>
<p>-62-</p>
<p>&nbsp;</p>
<p>un plu grand importantie quam a ti altri vocales. Tamen anc a, i e mem u have tre diferent valores in cert</p>
<p>&nbsp;</p>
<p>lingues e mem in parte tam diferent que lor intermixtion posse radicalmen mutar li intrinsic sens del</p>
<p>&nbsp;</p>
<p>paroles. Ma it es ínutil discusser, it sufice constatar li factes. Noi es do confrontat con li secuent</p>
<p>&nbsp;</p>
<p>questiones.</p>
<p>&nbsp;</p>
<p>a) Esque noi deve anc in li L.I. distinter inter long e curt vocales?</p>
<p>&nbsp;</p>
<p>b) In quel casus noi deve pronunciar e e o cludet e in quel altres apertet?</p>
<p>&nbsp;</p>
<p>Lass nos examinar li fonetic situation in li vivent lingues :</p>
<p>&nbsp;</p>
<p>Generalmen parlant on posse dir que li distintion inter long e curt vocales es fat in li secuent lingues :</p>
<p>&nbsp;</p>
<p>german, francés, italian, anglés, hungarian, tchec, sved, serb. Russ, hollandés, rumanian e portugales</p>
<p>&nbsp;</p>
<p>distinte inter mi-long e curt vocales. Turc e grec conosse solmen mi-long,polonés solmen curt vocales.</p>
<p>&nbsp;</p>
<p>Li distinction inter e e o cludet e apert es fat in : francés, german, italian, portugalés, anglés, sved,</p>
<p>&nbsp;</p>
<p>hollandés.</p>
<p>&nbsp;</p>
<p>Turc, grec e polonés have solmen e e o apert, rumanian conosse solmen e e o cludet.</p>
<p>&nbsp;</p>
<p>Russ e bulgar distinte inter e cludet e apert, ma conosse solmen o apert.</p>
<p>&nbsp;</p>
<p>Serb e tchec have o apert e cludet, ma solmen e apert. Hungarian distinte inter e apert e cludet, ma</p>
<p>&nbsp;</p>
<p>pronuncia solmen o cludet.</p>
<p>&nbsp;</p>
<p>It es do evident que si on ne da tre precis regules pri vocal-quantitá e li fonetic valore del vocales, li</p>
<p>&nbsp;</p>
<p>pronunciation de Occidental va variar secun li fonetic particularitás del lingues national parlat de su</p>
<p>&nbsp;</p>
<p>adherentes. Li question es do, qualmen fixar li principies queles vell permisser un maximal unitá e</p>
<p>&nbsp;</p>
<p>corection del pronunciation in li L.I. Nu, li response es tre simplic : it existe null criterie</p>
<p>&nbsp;</p>
<p>-63-</p>
<p>&nbsp;</p>
<p>quel vell posser servir quam base por un tal inification. Per quel jure noi va statuer que li</p>
<p>&nbsp;</p>
<p>pronunciation de e e o apert in cert e mort secun modell italian es plu "corect" quam li pronunciation de</p>
<p>&nbsp;</p>
<p>e e o cludet in ti sam paroles secun modell rumanian ? Altri exemples: Esque it es plu corect, pronunciar</p>
<p>&nbsp;</p>
<p>e e o apert (secun modell francés e italian) in arena, problema, Eva, scene, moda, Europa, nota, octobre,</p>
<p>&nbsp;</p>
<p>metre, nobli vice pronunciar cludet secun li exemple del lingues german e anglés?</p>
<p>&nbsp;</p>
<p>Regretabilmen it ne es possibil decider simplicmen in favore del un del du metodes, por haver un secur</p>
<p>&nbsp;</p>
<p>base, nam it existe mult paroles quam por ex. Roma, rose, nett, pena, povri, médico, metter, lotus, etc. u</p>
<p>&nbsp;</p>
<p>anc francés e italian ne interconcorda. E poy it es ya anc necessari dar un regul quel permisse obtener ti</p>
<p>&nbsp;</p>
<p>"corect" pronunciation italian-francés mem si on ne conosse ti du lingues. Til nu on ha consiliat</p>
<p>&nbsp;</p>
<p>pronunciar li du vocales cludet in síllabes apert e pronunciar apert in síllabes cludet. Ma anc to es solmen</p>
<p>&nbsp;</p>
<p>un aproximation quel in sat mult casus genite pronunciationes queles ne covri se con ti usat in li practica.</p>
<p>&nbsp;</p>
<p>Plu on reflecte pri ti question, plu on convicte se que it es van pena voler trovar un acceptabil criterie por li</p>
<p>&nbsp;</p>
<p>fixation de un unitari pronunciation del vocales. Ti unitá de pronunciation ya ne existe in li vivent lingues</p>
<p>&nbsp;</p>
<p>e pro to anc un regularisation es ínpossibil. It es ne solmen ínpossibil, ma anc totalmen superflú. In realitá</p>
<p>&nbsp;</p>
<p>it es absolut egal ca noi pronuncia e e o cludet o apert in quelcunc parol; li un es tam bon quam li altri e</p>
<p>&nbsp;</p>
<p>on va sempre esset comprendet.</p>
<p>&nbsp;</p>
<p>Pro to yo considera anc li consilie, pronunciar li vocales cludet in síllabes apert e apert in síllabes cludet</p>
<p>&nbsp;</p>
<p>quam ínutil ballast. On mey permisser a chascun sequer su propri</p>
<p>&nbsp;</p>
<p>-64-</p>
<p>&nbsp;</p>
<p>inclination in li pronunciation del vocales ; quam sol condition noi deve postular que li vocales mey esser</p>
<p>&nbsp;</p>
<p>pronunciat clarmen e distintmen. To es facilmen obtenibil, si on da apt modelles de pronunciation in li</p>
<p>&nbsp;</p>
<p>manuales.</p>
<p>&nbsp;</p>
<p>Anc in li question del vocal quantitá it vell secun me esser recomendabil ne esser tro rigorosi. Mem in li</p>
<p>&nbsp;</p>
<p>vivent lingues, li diferenties inter curt e long vocales es extremmen variabil e li classification quel yo dat in</p>
<p>&nbsp;</p>
<p>supra reflecte in mult casus solmen un general tendentie, ma ne posse pretender a alquel exactitá</p>
<p>&nbsp;</p>
<p>matematic. On mey do anc ci dar un cert libertá. Li unic consilie quel on vell posser dar es : ples exagerar</p>
<p>&nbsp;</p>
<p>ni in li un sens, ni in li altri. Do : evita pronunciar tro long o tro curt.</p>
<p>&nbsp;</p>
<p>A tis queles tamen desira un general indication concernent li fonetica in Occidental, on til nu dat li</p>
<p>&nbsp;</p>
<p>consilie : prende li bellsonant lingue italian quam modell a imitar. Ma ti consilie have un valor plu</p>
<p>&nbsp;</p>
<p>propagandistic quam real, nam noi ya ne va imposir li studie del fonetica italian quam precondition por li&nbsp;</p>
<p>&nbsp;</p>
<p>aprension de Occidental. Si ja noi vole dar un vivent lingue quam exemple imitabil, tande it es mult plu</p>
<p>&nbsp;</p>
<p>rational prender hispan. In hispan it existe practicmen null diferentie in li pronunciation de e e de o. Ti</p>
<p>&nbsp;</p>
<p>du sones have in omni paroles li sam valore medial inter apert e cludet e anc li diferenties inter vocales</p>
<p>&nbsp;</p>
<p>curt e mi-long es practicmen negligibil. Ti factes permisse nos formular un facilissim regul de</p>
<p>&nbsp;</p>
<p>pronunciation. Ma quam ja dit, un tal consilie mey valer solmen por li "rigoristes" in nor ranges : li</p>
<p>&nbsp;</p>
<p>cardinal principie deve esser ti del complet libertá.</p>
<p>&nbsp;</p>
<p>Considerat sub ti vis-punctu, on posse reducter li problema del fonetica in Occidental a un simplic</p>
<p>&nbsp;</p>
<p>enumeration del particularitás</p>
<p>&nbsp;</p>
<p>-65-</p>
<p>&nbsp;</p>
<p>fonetic a evitar (por ex. li l surd del Slaves e Angleses, li intermixtion de b e v che li Hispanes, etc.). Ma</p>
<p>&nbsp;</p>
<p>partu u levi nuancies de pronunciation sub li influentie del lingues national ne compromette li reciproc</p>
<p>&nbsp;</p>
<p>comprension, noi mey cuidar ne desfacilisar li usation del lingue per un tro pedantic perfectmen ínutil</p>
<p>&nbsp;</p>
<p>codification del leges fonetic in li lingue international. A. Matejka</p>
<p>&nbsp;</p>
<p>----------</p>
<p>&nbsp;</p>
<p>QUELC SURPRISANT ORÍGINES</p>
<p>&nbsp;</p>
<p>Li etymologie de cert paroles tre sovente usat e tre simplic ed singulari; nam ne solmen lor form ha</p>
<p>&nbsp;</p>
<p>evoluet desde li ancian secules, ma ancor lor sens. Durant que cert paroles quam PATRE, PEDE ne ha</p>
<p>&nbsp;</p>
<p>changeat lor aparentie ni lor signification desde li sanscrit, li majorité del expressiones, sovente nascet de</p>
<p>&nbsp;</p>
<p>onomatopeas, ha climbat, idioma pos idioma, nation pos nation, li gradus del scale lingual e desformat se</p>
<p>&nbsp;</p>
<p>con crescent elasticitá. Ti studie del orígines yo considera quam un amusament e ne vermen quam un</p>
<p>&nbsp;</p>
<p>scientie. Por exemple li orígine - dubitosi, it es ver - de LEON. On raconta que it proveni del onomatopeas</p>
<p>&nbsp;</p>
<p>sanscrit RU, quel dat RAWAN, poy LAWAN, LEON, etc. Plu interessant e plausibil es li casu de DIE, de</p>
<p>&nbsp;</p>
<p>quel li form ha restat li sam desde li max lontan témpores, ma de quel li sens ha evoluet miraculosimen.</p>
<p>&nbsp;</p>
<p>Ye su nascentie, it significat "aer luminosi". In grec, it devenit un form del nómin ZEUS, li rey de omni</p>
<p>&nbsp;</p>
<p>deos, e esset probabilmen un parent de THEOS. IN latin it generat DIES (= die) e DEUS (= deo). Ti du</p>
<p>&nbsp;</p>
<p>paroles international e occidentalistic have do li sam orígine.</p>
<p>&nbsp;</p>
<p>Vi quelc altri interessant "árbores genealogic".</p>
<p>&nbsp;</p>
<p>(Li grec paroles es sublineat con puntes, li latin con trates, ti del modern lingues con stelles)</p>
<p>&nbsp;</p>
<p>-66-</p>
<p>&nbsp;</p>
<p>LEICHO (=passar li lingue) --&gt; LEKARION (=aliment) - LÉCHER - LECKEN</p>
<p>&nbsp;</p>
<p>--&gt; LINGO (idem) - LINGUA - LANGUE, LINGUE</p>
<p>&nbsp;</p>
<p>HALS (=sal, mar) - SAL (idem) --&gt; IN SALO - INSULA - ISLAND</p>
<p>&nbsp;</p>
<p>ISOLA - INSUL</p>
<p>&nbsp;</p>
<p>--&gt; SALZ - SALO - SAL</p>
<p>&nbsp;</p>
<p>ROBUS (=rubi) --&gt; ROBUR (=querc) - ARBOR - 3. ROBUST</p>
<p>&nbsp;</p>
<p>2. ARBOR</p>
<p>&nbsp;</p>
<p>--&gt; RUBEUS --&gt; 1. RUBI</p>
<p>&nbsp;</p>
<p>J.J. Joho</p>
<p>&nbsp;</p>
<p>----------</p>
<p>&nbsp;</p>
<p>PEMMEL.</p>
<p>&nbsp;</p>
<p>-- Un ignorant hat trovat un cassa de petres sur li costa del mar. Il amusat se e lansat li petres tam lontan</p>
<p>&nbsp;</p>
<p>quam possibil in li aqua. In fine, un unic petre, simil al altris, restat le inter li manus. Un erudit passat e</p>
<p>&nbsp;</p>
<p>dit: "To es un diamant". E li naivon lamentat se har perdit de tam stult maniere un imens tresor.</p>
<p>&nbsp;</p>
<p>Sammen, noi lassa sovente cader numerosi preciositás sin conosser lor valore.</p>
<p>&nbsp;</p>
<p>-- Du Francesos manjat un bon repaste, yo comensa del precedent secul. -- Esque noi va mersiar nor</p>
<p>&nbsp;</p>
<p>ductor Napoleon o Deo pro que noi have ancor tam deliciosi alimentes ? questionat li unesim. -- Homoment Napoleon, respondet li altri; e quande il va morir, noi va mersiar Deo !</p>
<p>&nbsp;</p>
<p>-- Li max grand follard posse questionar plu quam li max grand sagio posse responder. Colton.</p>
<p>&nbsp;</p>
<p>-67-</p>
<p>&nbsp;</p>
<p>UN ENORM SUCCESS...</p>
<p>&nbsp;</p>
<p>va garantir chascun de nor letores al nov important ovre</p>
<p>&nbsp;</p>
<p>Vollständiger Lehrgang</p>
<p>&nbsp;</p>
<p>der internationalen Welthilfsprache</p>
<p>&nbsp;</p>
<p>OCCIDENTAL</p>
<p>&nbsp;</p>
<p>in 20 Lektionen</p>
<p>&nbsp;</p>
<p>von</p>
<p>&nbsp;</p>
<p>A. Matejka</p>
<p>&nbsp;</p>
<p>publicat del Institute Occidental, quel va aparir ye li fine de junio 1942, si ne eveni tecnic impedimentes.</p>
<p>&nbsp;</p>
<p>Un tal edition in li trublat actual témpor monstra un optimistic fide in un sempre plu vivaci</p>
<p>&nbsp;</p>
<p>developament de Occidental. Coidealistes, ples far conosser ti ovre a vor amicos e conossetes e demanda</p>
<p>&nbsp;</p>
<p>al Institute Occidental li necessi prospecte por vor personal propaganda o invia a nor centrale li adresses</p>
<p>&nbsp;</p>
<p>del persones quel vell interessar se a ti manuale.</p>
<p>&nbsp;</p>
<p>Per vor activ colaboration, vu va permisser un sempre plu vast difusion de nor lingue.</p>
<p>&nbsp;</p>
<p>----------</p>
<p>&nbsp;</p>
<p>MATEMATICA IN LI NATURA</p>
<p>&nbsp;</p>
<p>It existe in li matematica un decovrition, un lege quel es tam natural, tam ingeniosi, tam admirabil e... tam</p>
<p>&nbsp;</p>
<p>ínconosset quam Occidental : it es li SECTION DE AURE.</p>
<p>&nbsp;</p>
<p>Li section de aure es li segment quel es dividet ye du partes, de maniere que li max litt parte es al grand</p>
<p>&nbsp;</p>
<p>quam li grand al total segment. Li metode geometric por obtener ti section es conosset sub li nómin :</p>
<p>&nbsp;</p>
<p>division de un segment secun medial e extrem ration. Un altri metode consiste in scrir, tam lontan quam&nbsp;</p>
<p>&nbsp;</p>
<p>possibil, li serie de númeres de FIBONACCI : 1 1 2 3 4 8 13 34... in quel un qualcunc númere es li addition</p>
<p>&nbsp;</p>
<p>del du precedentes (8 = 5 + 3, etc.). On have de ti maniere un aproximation sempre plu precis del raport</p>
<p>&nbsp;</p>
<p>perfect del section</p>
<p>&nbsp;</p>
<p>(secue p. 69)</p>
<p>&nbsp;</p>
<p>-68-</p>
<p>&nbsp;</p>
<p>NOVAS DEL AUTOR DE OCCIDENTAL</p>
<p>&nbsp;</p>
<p>In comensa de april, li Institute Occidental ha recivet un long lettre de sr. E. de Wahl, li autor de</p>
<p>&nbsp;</p>
<p>Occidental, in quel il informat nos pri su desfacilitás de vive e su mal sanitá. Il suffre pri furunculose; il</p>
<p>&nbsp;</p>
<p>vive sol e deve cuidar self pri omni labores domestic. Noi deve comprender quant to deve esser penibil ye</p>
<p>&nbsp;</p>
<p>su etá - 75 annus - tam plu que pro un cadida ante quelc annus il have un epol in parte paralysat.</p>
<p>&nbsp;</p>
<p>Ye li 21 may, noi denove recivet novas de un parenta ex Germania quel informa nos pri su decision ear a</p>
<p>&nbsp;</p>
<p>Tallinn in julí por tener su menage durant quelc témpor. To fa nos un grand joya e noi expresse ci nor max</p>
<p>&nbsp;</p>
<p>sincer desires por li amelioration del sanità de nor car old maestro e por que il mey traviver ti terribil</p>
<p>&nbsp;</p>
<p>periode de guerre. F.L.</p>
<p>&nbsp;</p>
<p>----------</p>
<p>&nbsp;</p>
<p>(secue del págine 68)</p>
<p>&nbsp;</p>
<p>de aure, generalmen representat per li fraction 618 : 1000. Plu concretmen, vi ti famosi section:</p>
<p>&nbsp;</p>
<p>*A *B *C</p>
<p>&nbsp;</p>
<p>Si on adjunte un triesim segment CD por obtener un nov section de aure ú BC vell esser li grand segment</p>
<p>&nbsp;</p>
<p>e CD li micri, e si on continua de ti maniere, on have un SERIE DE AURE, quel es equivalent al serie de</p>
<p>&nbsp;</p>
<p>Fibonacci proque un qualcunc segment es egal a du secuentes addit. Dessina ti serie: 1 2 3</p>
<p>&nbsp;</p>
<p>4 5 6</p>
<p>&nbsp;</p>
<p>Noi posse extraer de it 4 formules:</p>
<p>&nbsp;</p>
<p>1) A (1-2-5) 2) B (1-2-3) 3) C (1-3-5). D (1-2-4). Or ti 4 fundamental formules guverna li tot universe, li tot</p>
<p>&nbsp;</p>
<p>natura, nam nor Creator ha constructet su imens ovre solmen con ti 4 proportiones.</p>
<p>&nbsp;</p>
<p>Ples regardar circum vos, o, si vu prefere, verificar divers fotografies o geografic cartes con un paper</p>
<p>&nbsp;</p>
<p>transparent ú es dessinat un serie</p>
<p>&nbsp;</p>
<p>(secue pag. 70)</p>
<p>&nbsp;</p>
<p>-69-</p>
<p>&nbsp;</p>
<p>CONCURS DE TRADUCTION</p>
<p>&nbsp;</p>
<p>Latin PASSION DE DIDO (Eneide L. 4)</p>
<p>&nbsp;</p>
<p>Nunc media Aenean secum per moenia ducit</p>
<p>&nbsp;</p>
<p>Sidonjasque ostentat opes urbemque paratam;</p>
<p>&nbsp;</p>
<p>Incipit affari mediaque in voce resistit;</p>
<p>&nbsp;</p>
<p>Nunc eadem, labente die, convivia quaerit</p>
<p>&nbsp;</p>
<p>Illiacosque iterum demens audire labores</p>
<p>&nbsp;</p>
<p>Exposcit pendetque iterum narrantis ab ore.</p>
<p>&nbsp;</p>
<p>Post ubi digressi lumenque obscura vicissim</p>
<p>&nbsp;</p>
<p>Luna premit suadentque cadentia sidera somnos,</p>
<p>&nbsp;</p>
<p>Sola domo maeret vacua stratisque relictic</p>
<p>&nbsp;</p>
<p>Incubat. Illum absens absentem auditque videtque;</p>
<p>&nbsp;</p>
<p>Aut gremio Ascanium, genitoris imagine capta,</p>
<p>&nbsp;</p>
<p>Detinet, infandum si fallere possit amorem.</p>
<p>&nbsp;</p>
<p>Ples inviar li traduction ante li 1. julí 1942</p>
<p>&nbsp;</p>
<p>RESULTATES (Nr. April 1942):</p>
<p>&nbsp;</p>
<p>Sr. G. PIDOUX (Yvonand): Italian a O.: TB</p>
<p>&nbsp;</p>
<p>Sr. G. BEVILACQUA (Pavullo): It. a O.: B.</p>
<p>&nbsp;</p>
<p>Sr. Major TANNER: It. a Rom. Ne apreciat.</p>
<p>&nbsp;</p>
<p>----------</p>
<p>&nbsp;</p>
<p>(secue págine 69)</p>
<p>&nbsp;</p>
<p>de aure ye divers scales: con un poc habilitá e experientie, vu va retrovar partú ti 4 harmoniosi raportes, in</p>
<p>&nbsp;</p>
<p>vor anatomie, in li vegetation, geografie, astronomie, etc. Vor manu es un precis demonstration del</p>
<p>&nbsp;</p>
<p>formul A; vor digites, del formul B; li proportion del distantie epol-punie e punie-ungul es egal al</p>
<p>&nbsp;</p>
<p>proportion del elongation sole-Venus e Venus-Terra (C); e li squelette de nor cap (menton - nase - occipite)</p>
<p>&nbsp;</p>
<p>representa li formul D.</p>
<p>&nbsp;</p>
<p>Anc li architectura e omni artes presenta ínnumerabil formules de aure, nam li homes, sin saver it, ha</p>
<p>&nbsp;</p>
<p>constructet o sculptet lor ovres secun instinctiv e natural harmonies.</p>
<p>&nbsp;</p>
<p>E nu, vu posse far li rest de ti labor, e vu va sentir li sam plesura quam yo quande vu va decovrir partú li</p>
<p>&nbsp;</p>
<p>miraculosi proportiones !</p>
<p>&nbsp;</p>
<p>J.J. Joho.</p>
<p>&nbsp;</p>
<p>-70-</p>
<p>&nbsp;</p>
<p>Li arte del labore</p>
<p>&nbsp;</p>
<p>- Seniora Y, dit li public acusator, es suficentmen suspect har prendet moné del homes per profetisation.</p>
<p>&nbsp;</p>
<p>- Yo ne savet que profetisation es punibil, dit seniora Y., un dama ancor yun, spectant un poc vacuimen e</p>
<p>&nbsp;</p>
<p>ínstabilmen, it fa plesura al homes, ili recive alquicos por lor moné e it es ínnocent.</p>
<p>&nbsp;</p>
<p>- Ínnocent ? Vu ha por exemple declarat a un fémina que su marito, quel esset in viage, es ínfidel. Li</p>
<p>&nbsp;</p>
<p>fémina pos to ha abandonat su marito. Ma li marito per hasard esset completmen fidel. Nu li maritagie sta</p>
<p>&nbsp;</p>
<p>destructet.</p>
<p>&nbsp;</p>
<p>- Yo posse dir solmen to quo sta in li cartes...</p>
<p>&nbsp;</p>
<p>- Quam omni dupatores e charlatanes vu save tre precisimen que vu ne fa un mestiere honest. Esque it ne</p>
<p>&nbsp;</p>
<p>fa vos nausear self ? Pro quo vu do ne labora ?</p>
<p>&nbsp;</p>
<p>- Yo ne posse laborar.</p>
<p>&nbsp;</p>
<p>- Esque vu es malad ? Vu have un aspecte prefermen robust...</p>
<p>&nbsp;</p>
<p>- Yo ne ha aprendet laborar. Pos un yunesse plen de ludes yo ha maritat un mann con grand pretensiones,</p>
<p>&nbsp;</p>
<p>quel sempre parlat pri grandiositá, ma lassat me in misere quande il morit. Yo devet serchar un gania-pan</p>
<p>&nbsp;</p>
<p>sin pena. Yo save que laborar es me tro desfacil. Yo ne prende sur me, quo yo ne posse far. Por to yo es</p>
<p>&nbsp;</p>
<p>honest.</p>
<p>&nbsp;</p>
<p>- Ah!</p>
<p>&nbsp;</p>
<p>- Homes havent desir e fortie por laborar, es por me invidiabil entes fabulosi, miracules...</p>
<p>&nbsp;</p>
<p>- E vu descendet al preultim gradu de decadentie homan: charlataneríe, profetisada, explotation de povri</p>
<p>&nbsp;</p>
<p>creaturas supersticiosi. It ya sempre es tal: qui es indolent, comensa babillar un non-sens pretensiosi...</p>
<p>&nbsp;</p>
<p>- Laborar sembla me tam desfacil quam cavalcar sur un cavall ne sedlat. Qui ne practica</p>
<p>&nbsp;</p>
<p>-71-</p>
<p>&nbsp;</p>
<p>SUBVENTIONES E CONTRIBUTIONES RECIVET (30.5.42)</p>
<p>&nbsp;</p>
<p>Sr. R. Bauer, Fr. 5.--; B. Hufenus, Fr. 1.95; Anonym, Fr. 0,50; M. de Ketelaere, Fr. 3.15; C. Englöf, Fr. 5.--;</p>
<p>&nbsp;</p>
<p>Johalf, Fr. 2.--; R. Berger, Fr. 10.--; Anonym, Fr. 5.--; Dr. C.H. Pollog, Fr. 5.50; H. Björkman, Fr. 4.10; C.</p>
<p>&nbsp;</p>
<p>Segerståhl, Fr. 5.--; C. Sjöstedt, Fr. 3.--.</p>
<p>&nbsp;</p>
<p>Cordialissim mersí ad omnes !</p>
<p>&nbsp;</p>
<p>----------</p>
<p>&nbsp;</p>
<p>(secue pag. 71)</p>
<p>&nbsp;</p>
<p>to desde su yunesse.</p>
<p>&nbsp;</p>
<p>Illa havet lácrimes in li ocul.</p>
<p>&nbsp;</p>
<p>- Mi clienta volet haver success, dit li defensor, esque on posse reprochar a illa, que ella fat to que ducte</p>
<p>&nbsp;</p>
<p>max facilmen al success - o admaxim al surogat del success ? Esque on ne vell dever graciar li litt</p>
<p>&nbsp;</p>
<p>dupatores e pender li grandes ?</p>
<p>&nbsp;</p>
<p>- Noi posse judicar solmen to quo es captibil, li judico dit con regret. (Ex. B.N.Z.)</p>
<p>&nbsp;</p>
<p>Li ventol</p>
<p>&nbsp;</p>
<p>Ti instrument ha esset favorat del damas durant pluri secules ma es presc completmen abandonat hodie.</p>
<p>&nbsp;</p>
<p>Quande comensat su favore ? On ne save, ma on save, mersí al contore del fabricantes de ventoles in</p>
<p>&nbsp;</p>
<p>London que li unesim ventol videt in Anglia esset ti del reyessa Elisabeth, filia de Henri VIII.</p>
<p>&nbsp;</p>
<p>Ti companie ne ascende plu alt quam reyessa Anne. Ante ella li ventoles esset un raritá. Sol li honorabil</p>
<p>&nbsp;</p>
<p>companie londonés del ventoleros have li privilegie ofertar un ventol al damas del reyal familie in li die de</p>
<p>&nbsp;</p>
<p>lor maritage o de lor coronation.</p>
<p>&nbsp;</p>
<p>----------</p>
<p>&nbsp;</p>
<p>OCCIDENTAL PROGRESSE...</p>
<p>&nbsp;</p>
<p>tam plu rapidmen quam vu auxilia ti progress per omni vor forties.</p>
<p>&nbsp;</p>
<p>Subtene nor miraculosi lingue per vor colaboration linguistic, propagandistic e financiari!</p>
<p>&nbsp;</p>
<p>-72-</p>
<p>&nbsp;</p>
</div>
</body>
</html><!--  -->