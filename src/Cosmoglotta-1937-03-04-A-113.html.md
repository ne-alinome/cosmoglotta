Cosmoglotta A 113 (mar-apr 1937)
================================

\

::: {#displaycontent}
COSMOGLOTTA, marte-april 1937. (Annu XVI) No 2 (113) 

 

Numeró consacrat a italian e al turism 

 

Contene : Li ciel Clara se --- Li international lingue e italian. --- Li
actual situation del lingue international. --- Li finale del adjectives
e del adverbies in Occ. --- Protestation. --- Turisme : Li viage circum
li terra. - Balzac in viage. --- Politesse. --- Un bon farce. --- Bizarr
identitá --- Li max grand viageatores del antiquitá : li Romanes. --- Li
animales ha poc a poc aprendet li code del vias. --- Albergos de
yunesse. --- Li pont. --- Cronica. 

 

LI CIEL CLARA SE 

 

Pos li discussion in Helsingör, quel ha clarat li diferenties del
vidpunctus, nu in No 10 de Novialist apari un articul del bibliotecario
V. Ahlstedt, Vidargatan, 6. n. b. Stockholm, scrit quam il di, in un
\"occidentalisat\" Novial. Advere on 

vell dir plu rect \"novialisat\" Occidental. 

 

Noi saluta ti tendenties trovar un comun via, e monstrant li desir del
autor trovar regules por far \"li interlingue tam regulari e tam
natural, quam possibli\". 

 

Por to li autor unesimmen aboli li sintetic genitive de prof. Jespersen
ye n, e totmen li possessiv pronómines, viceante les per li genitive
(patre de me, etc), e eliminante talmen li mult criticat formes vun,
Ion, etc. Poy li autor consacra su special atention al deverbal
derivationes. In comensa il posi li principies e poy divide su analise
in tri partes : l) explication tre detalliat e bon observat del sistema
de derivation in Novial ; 2) critica de ti sistema e 3) li
reform-proposition in un nov sistema.

 

Ti reform-systema monstra se quam plu regulari e unitari quam ti de
antey, e aproxima se presc completmen al formes de Occ., ma per un
metode un poc altri. Li desinenties del conjugation es consonantic -d,
-nd, -nt. -t. Li radicas verbal es sive vocalic (ama, fini, distribu),
sive consonantic (script, construct). Al unesimes on junte li
desinenties directmen, al altres con un vocal intercalat e, do -ed, end,
ent, e. Ma proque il conserva li classification de Novial con li vocalic
finale u 

(argu, distribu), il recive formes repugnant, quam distribunt, argunt,
anc definint etc, 

 

Por li derivationes deverbal (-ione, -ore, -iv, -ura) il have un analog 

 

-17- 

 

 

 

metode : al consonantic radica on junte ti vocalic sufixes directmen
(constructione, -iv, -ore, -ura), e al vocalic radica per un intercalat
t (ama-t-ore, contribu-t-ione, etc). Advere ci li triesim classe (mutant
de r in s) ne es prendet in calcul, e il deve formar cursed, cursida.
etc.

 

Talmen li nov metode atinge un mult plu natural aspect quam li Novial de
antey, ma conserva in comparation con Occ. un cert númer de ínacustomat
formes: scriptibil, scriptida, scriptimente etc. 

 

Li diferentie psicologic del sufixes -or, -ist, -ero autor sembla har
sentit, ma ne clarmen distintet. Pluri schematismes e longores (omni
substantives fini ye e) e compositiones monstra un cert rigiditá: p. ex.
micri-pluviar (pluviettar), parla-t-asi, credi-t-asi apu viv-asi
(vivaci) mors-asi etc. Pro quo ci ne usar c, nu ja introductet in Novial
per prof. Jespersen self?

 

Talmen li evolution de Novial certmen monstra un grand progress in li
direction del naturalitá e mem plu grand regularitá in comparation con
li til nu form. Ma it ne atinge ancor li vivent fluent naturalitá de
Occ. Chocant es anc li total elimination del duplic consonantes : eser,
mase, etc. 

 

Li autor sembla anc ne conosser li derivation Occ. proque il \"proposi\"
coses, quel ja ante long es definit ta. Por exemple il proposi li local
sufix -ia junter al \"nomina actoris\" : dormitoria, scriptoria, quo ya
es realisat in Occ. Noi have anc barbería, librería etc. Un cert
pesositá es anc productet per li ja mentionat elimination total del
pron. poss. Ti primitivisme sembla esser un derelament, nam li
conservation del possessives representa un grand comoditá. It ne es
necessi aproximar li LI a un pidgin. 

 

In general un Injoyant exemple de plu e plu nascent comprension pri li
ver e fundamental postulationes a far a un LI e li metodes por atinger
ti scope. Ma un solmen mecanic e schematic regularitá e coincidentie con
scientic términos ancor ne da un vivent lingue. Por to es necessi ancor
alquicos altri: li soffle de vive, solmen captibil per instincte e arte.
Naturalmen in chascun lingue existe mult coses quasi mecanic e rigid. Li
chirurgie posse intercalar un artificial parte in un osse, e li membre
va functionar, ma on ne posse vicear un nerve o muscul per un córpor
foren. Sammen existe coses e functiones in li 

lingue, queles ne submisse se e mecanic structura. It es un bon signe
que li comprension por ti facte sembla poc a poc crescer. E. W. 

 

P.S. Prof. Jespersen ha declarat in li ultim session del IALA in
Copenhag, que il es representante del nov reformat Novial, e ne del
ancian form. Talmen nu Occ. e Nv representa quasi solmen du dialectes
del sam futur natural Ll, quam Ido representa un tal de Espo. Quam in
1888 it esset question : Volapük o Esperanto, nu li final liquidation
del question va esser inter Esperantisme e naturalisme. 

 

-18- 

 

 

LI INTERNATIONAL LINGUE E ITALIAN 

 

In li jurnale \"Haagsche Post\" del 27 junio 1936, un Esperantisto parla
pri su experienties in li propaganda por li international lingue. Il
principalmen gratula Esperanto pro que it es tant simil al italian
lingue e il pensa que mersí a ti similitá, li lingue de Zamenhof deve
esser strax difuset in Italia. 

 

Ja in 1930 un gruppe de Esperantistes eat che Mussolini por monstrar li
avantage de un lingue artificial tam simil a ti de Italia. Li « Duce »,
secun li raconta de nor Esperantist, « escutat tranquilmen li
explicationes (klarigojn), petit informationes pri li granditá del
Espo-movement e laconicmen respondet:

 

\- Vu deve ancor crescer ! 

 

Tande on vide un vez ad-plu ti instructiv fenomen : por converter li
publica a lor lingue li Esperantistes emfasa ante omnicos li naturalitá
(!) de lor lingue, su proximitá al national lingues, su ínmediat
comprension ! Ti nov argumentation constitue solmen un condamnation de
Esperanto. Occidental possede li supra-citat qualitás in mult plu alt
gradu, in maniere nesuperabil. 

 

Si vu compara un qualcunc textu italian con su traductiones in Espo e in
Occidental, null hesitation es possibil : Occidental es mult plu
comprensibil al Italianes quam Espo. Noi cita por exemple li infra avis
quel on lee in italian in omni stationes ferroviari de Svissia. 

 

Italian 

 

Avvertimento; è proibito: 1) di avvicinarsi agli isolatori ed alle
conduttore sotto alta tensione, come pure alle conduttore elettriche non
messe a terra, e di toccare simili parti degli impianti col corpo o con
oggetti, oppure anche semplicemente col getto d\'acqua quando si lavano
i veicoli; 2) di avvicinarsi a fili pendenti o caduti sul suolo.

 

Advertiment ; es prohibit: 1) de avicinar se al isolatores e al
conductores sub alt tension, quam al conductores electric ne mettet a
terra e de tuchar simil partes del installationes con li córpor e con
objectes, mem anc simplicmen con li jetta de aqua quande es lavat li
vehicules; 2) de avicinar se a files pendent o cadet sur li suol.

 

Esperanto 

Averto ; estas malpermisita : l) proksimighi al la izoliloj kai al la
kondukiloi sub alta tensio, kiel ankau al la kondukiloj elektraj ne
metata a tero, kai tuchi similajn partojn del instaloj kun la korpo au
kun objektoj, ech ankau simple kun la jeto de akvo kiam estas lavata la
veturiloj ; 2) proksimighi al la filoj pendantaj au falitaj sur la
terajho. 

 

-19- 

 

 

Ma lass nos revenir a italian. In prim vise it vell semblar que Occ.
convene minu bon a Italianes quam Espo-Ido pro que su finales es minu
sonori. Ma ti finales -o e -a constitue solmen un aspect exterior : li
ver structura, li spíritu de italian es In realitá mult plu present in
Occ. quam in altri lingues international. Ples comparar li radicas, li
sufixes e li grammatica de omni ti lingues. Ad plu ti finales -o e -a de
Espo-ldo es plu mis-guidant quam util por Italianes, nam in ti lingue
ili have li signification resp. masculin et feminin. Expressiones quam
\"granda matro, la filio\" sembla risibil a omni romanic 

popules. (Mem in polonés li finale -a indica un feminin ente.) 

 

Li autor del articul in Haagsche Post expresse ancor quelc remarcas tre
precios por nos per lor veracitá. Il confesse que il self recivet in
comensa tre strangi Impression pri li quelc paroles de Espo, queles es
prendet ex su hungarian matrin lingue, por exemple : kolbaso, husaro,
cardo, papriko, cardaso, gulaso, pusto, pro li change del accentu, li
scri-maniere e li adjuntion del Esperanto-finale -o. « Longan tempon mi
bezonis por akutimigi al tiuj vortoj. » 

 

Ma quo es ver por un hungariano, to es anc ver por omni altri homes : li
finale -o, li change del accentu e del ortografie apari strangi e on
besona long témpor por acustomar se mem al paroles Esperanto prendet ex
su propri matrin lingue ! 

 

Nu ! omni strangitás es supresset in Occ. Li supra paroles es scrit :
czarda, papnca, gulash, puszta, etc., in Occ. quam in hungarian c con li
just accentu. Tande, quande li Esperantistes emfasa li simplicitá de lor
lingue In quel li accentu es sempre in sam loc e li substantives fini
sempre per -o, ili celebra in realitá un defecte ! 

 

Li sam autor fa ancor un altri candid confession : Parlante pri Francia,
il asserte que ti land have partes u Esperanto florea, ma altri regiones
u \"nia lingvo estas preskau nekonata\".

 

Quande on save que in Francia Esperanto es propagat sin cessa desde 50
annus e con li apoy de mult e mult mecenes e ancor hodie per li presse e
li radiofonic emissiones, on questiona se qualmen it existe regiones u
ti lingue ne es conosset ! On deve concluder que li publica es
irremediabilmen refractari al form del sistema. Li rasones ne deve esser
serchat tre lontan : ili esset dat del autor self : aspect strangi del
paroles pro li ínacustomat ortografie, obligatori finale per -o, poy
fals accentuation. Ili ne es li sol causes del resistentie del publica,
ma ili ja sufice por explicar it. 

 

-20- 

 

 

LI ACTUAL SITUATION DEL LINGUE INTERNATIONAL

 

(Lettre de un Tcheco a un Italian)

 

Yo suposi, que in comparation con li divers sistemas del lingues
international on posse elider li sistemas a prioric: Volapük, Ro, etc.
In ti suposition, it va restar nos solmen du gruppes de lingues: Tis,
quel vole esser solmen simplificat lingues natural (Basic English,
Latino sine flexione, etc.), e tis, quel have su propri construction e
grammatica, ma es basat sur li fundament de paroles, usat ja nu tot
internationalmen. Li prim gruppe, secun mi opinion, have null chances,
pro que un lingue talmen simplificat resta ancor tro desfacil e poc
comprensibil por altri nationalitás. Ultra to, ti lingues conserva li
irregularitás del lingue original. Adplu, it pose se ci li question:
quel simpsificat lingue deve esser introductet? Li anglés, li latin, o
un altri lingue? In omni casu un nation vell esser favorisat per li
introduction de un tal lingue e to certmen va esser poc simpatic al
altri nationes. Ergo, yo crede, que li sol bon solution es introduction
de un lingue adver artificial, ma tam bon constructet, que it deveni a)
tre facil, b) max regulari possibil, c) max natural possibil, d) max
international possibil, i.e. comprensibil al max grand númere de homes
possibil.

 

Li gruppe de lingues artificial es representat hodie de su max important
sistemas: Esperanto, Ido, e Occidental. E lass nos dir ja in comensa,
que Esperanto es li minim apt sistema. Yo self esset Espist, poy devenit
Idist, ma pos tre detalliat studie de ti du lingues, yo adheret nu a
Occidental. Yo considera it quam li max bon solution del desfacil
problema del lingue international. Occ. supera li dit sistemas in omni
punctus. It es li unesim lingue international, quel usa li international
paroles ne solmen quam radicas primari, ma anc quam derivates. Per li
ingeniosi construction de su sistema derivatori Occ. successat ligar li
maximum de naturalitá con li maximum de regularitá. On reprocha sovente
ad Occ. que it es irregulari, ma ples comparar p.e. con Espo, que es plu
regulari e plu natural:

 

Esperanto:

 

unesim radica: star-i

secund radica: stabil-a

triesim radica: staci-o

quadresim radica: konstant-a

quinesim radica: substanc-o

sixesim radica: substantiv-o

settesim radica: cirkonstanco

ma apu to: cirkau

 

Occ.:

unir radica: sta-r

sta-bil

sta-tion

con-ta-nt

sub-sta-nt-ie

sub-sta-nt-ive

circum-sta-nt-ie

circum

 

Ples observar, que li occidentalic paroles es regularimen derivat per
normal sufixes de occidental! Tamen ili es totmen natural, de un unic
radica derivat!

 

-21-

 

 

Ples anc observar, que Occ. deriva ulteriori totmen natural paroles :
stabilitá (stabileco in Espo !), stationari (stacia),
stabilisation [(stabiligo) etc. On vell posser indicar centenes de tal
exemples : it es ]{style="font-size:13px;"}[solmen impossibil, enumerar
les omni in un curt articul. Per su ingeniosi construction de derivation
Occ. atinge li maximum de naturalitá e internationalitá, conservante li
maximum de regularitá e facilitá. It es mult plu regulari, natural e
international e plu facil, quam li mentionat lingues. Pro to yo, benque
yo esset Espist desde mi 13-esim annu, ne hesitat adherer a ti sistema.
Yo tace pri li question de eufonie, pro que to es un question de gust
personal ; on di, que Espo es minu eufonic pro li abundant sufixes -ojn,
-ajn, -ujn etc. ma to ne ]{style="font-size:13px;"}

es forsan tam important, on save ya, que lingues con aspect tre
mal [posse esser pronunciat tre bell, p. e. li lingue madyar. Lu sam,
quo yo ]{style="font-size:13px;"}

dit pri Espo, vale anc pri Ido, quel es solmen un Espo reformat. E [on
vide it nu ja clarmen - in mult punctus li « reformas » es un
passu ]{style="font-size:13px;"}[retro. Introduction de Occ. va aportar
al homanité li grand beneficie, ]{style="font-size:13px;"}[que Occ va
conservar in altissim gradu li actual international
cultural ]{style="font-size:13px;"}[paroles, li tot tecnic e scientific
nomenclatura, durant que Espo e Ido ]{style="font-size:13px;"}[destructe
les per su artificial novi-formationes. Nequande li
homanité ]{style="font-size:13px;"}[va accepter un lingue, quel fortia
dir : malplimulteco, denunculo, organizajo, malheleco, virino, kialo,
kiomeco etc., etc. in vice de generalmen conosset occidentalic paroles :
minoritá (it. : minorità), denunciator (it. : denunziatore),
organisation (it. : organizzazione), obscuritá (it. : ditto), fémina
(it. femina), motive (it. : motivo), quantitá (it. : ditto) etc. Ples
anc comparar li totmen international expressiones queles devenit ja
proprietá de nor cultura : Union postal universal, (in Espo : Unuigo
posta tutmonda), Unit States de America ]{style="font-size:13px;"}[(in
Espo : Unuigitaj Statoj de Ameriko ! ! ) etc. Li conosset
institute ]{style="font-size:13px;"}[de assecurantie nomina se in Occ. :
Union Adriatic de Securitá, ergo, tot internationalmen, durant que Espo
fortia nos dir : Unuigo ]{style="font-size:13px;"}[Adria de Sekureco (!)
Si on studia detalliatmen li tot question
on ]{style="font-size:13px;"}[comprende, pro quo sr. Reynold declarat in
Genève, que introduction de Espo vell esser « un dangere por li
education e por li alt cultura ».]{style="font-size:13px;"}

 

Espo destructe li aquisitet cultural valores, Occ. conserva les. E
to [es li enorm beneficie, quel va dar al homanité li introduction de
Occ. ]{style="font-size:13px;"}[It es solmen damage, que li Espistes,
pro lor laudabil devotie a lor ]{style="font-size:13px;"}[sistema ne
vole vider ti factes. Ili pensa, que propagante Espo,
ili ]{style="font-size:13px;"}[infortia li idé de un lingue
international, ma in veritá, ili \'\'\'noce\'\'\' li tot afere. Ti hom,
quel va unquande successar persuader les pri ti enorm errore, va haver
li maxim grand merite pri li idé del lingue international. J. Svec,
Praha. ]{style="font-size:13px;"}

 

-22- 

 

 

 

LI FINALE DEL ADJECTIVES E DEL ADVERBIES IN OCC. 

 

Save vu quel es li ultim argumentes de nor confratres contra nor lingue
natural ? Ili es enunciat de Sr. R. in un lettre adressat a Dr Dal
Martello in response a su demission del Ido-Union :

 

« Multa kozi en Occ. esas tre bona, tamen ne plu bona, kam en Ido. Por
ex. la fino del adjektivo es ecelante solvita en Ido per -a. La -i dil
Occ. konfuzigas precipue la sudlandana lernanti di Occ. Pro quo la
pezoza tre leda -men en adovrbi? La -e en Ido es multe plu facile
aplikebla e memorebla\...»

 

Contrarimen al Idistes quel, desde li demission de Sr. Matejka quam
redactor, evita omni discussion linguistic e contenta se per repetir
sempre li sam assertiones cent vezes refutat, noi va exposir ti question
del finales, adver tre curtmen. 

 

In prim li question del finale del adjectives ha ja esset tractat in
Cosmoglotta de may 1928, in un articul tre complet e documentat de Sr.
A. Z. Ramstedt. In it Sr. Ramstedt monstra que li « lingues de Europa ne
conosse obligatori special signes por substantives e adjectives » (Ergo
ne -o e -a !!!); e tamen in li lingue international, it es necessi haver
un finale distintiv pro rasones grammatical o eufonic. Quel posse esser
li vocales max justificat por li adjectives. Sr. A. Ramstedt pruva que
in omni casus it ne posse esser -a. quam in Espo-ldo : 

 

« Pro que li a- temas es regularimen feminin ne solmen in li latin e
romanic lingues, ma originalmen in omni aric lingues, ti ha esset
comprendet partú quam formal caracteristica por li feminines. Li
corelate es o, quel pro to ha recivet masculin sense\... Si alqui vell
referer a ti tematic vocale a quam li natural finale por adjectives, un
altri hom vell con li sam jure postular o\... 

 

Ma inter nominal temas noi trova in li aric lingues un grand númere de
temas finient per -i queles es neutral pri lor grammatic génere. It es
remarcabil, que noi trova inter ili un grand númere de adjectives, ne
solmen primari ma anc derivat : omni-s, suavi-s, brevi-s, etc. In li
latin omni adjectives finient per li sufixes -aci, -bili, -ili, -ali,
-ari, -ensi, -ori, -nti, etc., esset -i temas, e quo es gravissim por
nos, un masse de ili es international paroles. » 

 

Finalmen, Sr. Ramstedt signala li facte max important quel justifica li
adoption de -i.

 

« Si noi torna nor attention al sufixes, noi es frappat per li
abundantie de -i quam vocale in li adjective sufixes, u it sembla har
esset victoriant in diferent lingues e durant diferent témpores. Noi
have por ex. in li latin sufixes quam -ic, -in, -im, -id, -il, -it,
-ist, etc., in li germanic : -lich, -lig, -ly, -ig, -y, -isch, -ish,
etc., in li Slavic -ik, -in, -iv, -isk , etc., De special interesse es
li sufix latin -ic, D -ig, A -y\... Ti sufix, quel in anglés e
scandinavic lingues nu es pronunciat solmen -i es ta tre vivent
e [productiv : A might-mighty. storm-stormy, Sv mod-modig, D
Kraft-kräftig. ]{style="font-size:13px;"}

 

Noi peti pardon pro que noi cita solmen un parte del demonstration del
linguist de Helsinki, ma ti parte sufice por esser convictet. E nu, lass
nos examinar li question del finale del adverbies. 

 

Quicunc es poliglott save que it existe ja un sufix international por li
adverbies ; it es F -ment, I -mente, H -mente (Ex. : lento, lentamente ;
libre, libremente ; mensual, mensualmente, etc.) Port. -mente, Prov.
-men. Null finale gramatical possede un tam remarcabil internationalitá.
Por refusar ti finale e pretender que sol ---e es bon, on deve ignorar
quo es li principie del maximum de internationalitá. 

 

Ma regretabilmen un grand númere de nómines, in li vocabularium
international, fini anc per -ment. It sembla tande necessi distinter li
nómines e li adverbies e ne usar sam sufix por ambi. On deve modificar
un poc un de ili, ma quel? Ci es pruvat quant seriós, meditat e genial
es li ovre de E. de Wahl : 

 

-23-

 

 

Si noi studia li nómines finient per -ment, noi vide que sovente ili da
nov derivates. Por ex.: [argu-er, argu-ment, argu-ment-ar,
argu-ment-ation, orna-r, orna-ment, orna-ment-al, orna-ment-al-is-ar
(Pluri centenes de simil exemples). ]{style="font-size:13px;"}

 

Do, pro li derivation, it es índispensabil conservar intact li finale
-ment in li nómines. Li modification deve do efecter se sur li
adverbies. On posse acurtar levimen lor finales -ment a -men, quo ne
impedi li comprension, nam omnes va facilmen percepter que rarmen,
joyosmen, etc., es li adverbies derivat de rar, joyos, etc.
Altri [argument : li germanic e slavic popules es acustomat a curt
finales por li adverbies ; do -men un specie de solution medial inter li
nord e li sud. E on ne posse dir que it es ínnatural, nam it existe in
Provenzal in quel it es li fructe del natural
evolution.]{style="font-size:13px;"}

 

Ma secun Sr. R. ti finale -men es \"pezoza (= pesant) e tre leda (!!!).
Li sam homes quel vole far dir nos « bazizesas, necesesas,
respondizesis, donacesos » es chocat de -men. On save que ti finale es
pronunciat in Occ. exactmen quam in parol Carmen. 

 

O grand Bizet ! li immortal nómine quel vu popularisat in li tot munde
es do, in realitá, un vocabul « pesant e desbell », un pruva de gust
detestabil ! E vu, popules italian, hispan, portugalés, francés, prende
li sac e li cindre, nam it ne existe salvation por vos : vor adverbies
fini par -ment ! 

 

Seriosmen parlat, on deve conceder nos que si li max bell e sonori
lingues national usa -ment por li adverbies, li sam finale, acurtat a
-men, ne posse nocer eufonie de Occ., tam plu que in Occ. it es
permisset vicear li adverbie per li adjective si li clartá ne es
diminuet.   R. Bg.

\-\--

 

Protestation 

 

Benque Cosmoglotta es declarat neutral religiosmen e politicmen, su
redactor exceptionalmen intra sur un politic terren por
protestar [contra un alegation idistic. Li jurnal Centerbladet (februar
1936) ha publicat un articul pri li obligant arbitrage inter states. It
indica ]{style="font-size:13px;"}[que ex 44 states, 9 inter queles trova
se Svissia, ne acceptet li obligant arbitrage ; tande, secun sr.
Röhnisch, ti 9 states es « por violento-procedo e kontre fratala procedo
» !!! ]{style="font-size:13px;"}

 

Li intention de sr. R. servir li pace es excellent in se self, ma noi fa
remarcar le li falsitá de su demonstration ; quam cives, noi protesta
energicmen contra ti accusation que nor land es « por violent procede e
contra fratral procede » solmen pro que it ne ha signat li
obligant-arbitrage. Forsan sr. R. ignora que Svissia es in casu special
in Europa : it es declarat neutral ; it anc es li sede del Societé del
Nationes. It es sempre citat quam exemple de pacific vive, pro que tri o
quar rasses, lingues, religiones vive m excellent harmonie in un
Europa [dividet e plen de odies. Concluder del absentie de obligant
arbitrage, ]{style="font-size:13px;"}[(quel es in conexion con su
obligatori neutralitá) que Svissia es
por ]{style="font-size:13px;"}[violent procede, es un íncomprensibil
monstruositá. ]{style="font-size:13px;"}

 

-24- 

 

 

 

TURISME 

 

Li viage circum li terra. Til li XVI-esim secul, li sol idé viagear
circum li glob vell har esset considerat quam un follie, pro que on
generalmen ignorat que li terra esset sferic. Por citar un exemple del
convictiones del Antiquos, noi fa memorar solmen historie de Virgilius.
Virgilius, episcop de Salzburg, assertet que it existet antipodes. Ma ti
opinion semblant tam strangi e tam dangeros que Bonifacius, episcop de
Mainz accusat su colego pri heresie avan li pàpa Zacharie. Pos long e
passionat discussiones, Virgilius esset condamnat quam heretic pro su
crede al antipodes. 

 

Pos li decovrition de America per Colombus, on provat far complet viage
circum li terra. Li unesim, Magellan, successat ti viage in tri annus.
Ex su 5 naves departet de Europa li 6 septembre 1519, un sol revenit li
20 septembre 1522. 

 

Tri annus esset li minimum necessi por circumear li terra, ancor in li
comensa del 19-esim secul. Ear plu rapid ne esset possibil tam long quam
null ferrovia existet por traversar li Unit States de America. 

 

Li creation de ti ferrovia del Atlantic al Pacific permisset al
autor [francés Jules Verne Imaginar su « Tour du Monde » in 80 dies.
Strax poy, un yun american jurnalista, Miss Nelly Bly, provat realisar
li record revat del scritor. ella successat, in facte, circumear li
terra in 72 dies e six hores. ]{style="font-size:13px;"}

 

Quelc annus plu tard li Transsiberian ferrovia esset finit, li
circumeada devenit facilissim. Un Angleso, li colonel Burnley-Campbell
compleet it, in 1907, in 40 dies. In 1911, un Franceso, sr. Jagerschmidt
successa it in 39 dies. In 1913, in fine, un American, sr. Mears,
besonat solmen 35 dies.

 

Li guerre interrupte ti febre del recordes ; in 1926, du
Americanes, [Sr-es Evans e Wells, usante successivmen auto, ferrovia,
nave e avion, ]{style="font-size:13px;"}[besonat solmen 28 dies. Hodie,
mersí al sol avion, li témpor es ancor ]{style="font-size:13px;"}[plu
curt, forsan 10 dies o mem un semane. ]{style="font-size:13px;"}

\-\--

 

Balzac in viage. Li grand francés scritor Balzac viageante in
Austria [hat trovat un elegant maniere payar li postiliones sin riscar
esser furtet. ]{style="font-size:13px;"}

 

---- Yo esset tre embarassat in chascun relé, racontat Balzac. Qualmen
far por payar? Yo ne savet li german lingue e ne conosset li moné del
land. To esset tre desfacil. 

 

Vi quo yo imaginat. Yo havet un sac plenat de micri pezzettes argentin
de kreutzers. Arrivat al relé, yo prendet mi sac ; li postilion venit al
porta del carre ; yo regardat le attentivmen inter li du ocules e mettet
in su manu un kreutzer\... du kreutzers\... poy tri, poy quar, etc. til
que yo videt le subrider. Strax quande il subridet, yo comprendet que yo
donat un kreutzer in tro\... Rapidmen yo reprendet mi pezze e mi mann
esset payat. 

 

-25-

 

 

Politesse. Ti historie evenit in un hotel de Brighton. Un Franceso petit
pri su factura e, pos har leet it, constatat que it esset abominabilmen
inflat.

 

Sin hesitar il payat, poy il petit que li patron veni. Ti-ci arivat
sin [hasta pro que il esset acustomat al protestationes del clientes
indignat ]{style="font-size:13px;"}[pro su
precies. ]{style="font-size:13px;"}

 

Ye su grand astonament, li Franceso recivet le subridente e
apertente [tot larg su brasses, il atraet le sur su péctor e prodigat le
li max calid pruvas de afection. ]{style="font-size:13px;"}

 

\- Lassa me inbrassar vos, car amico. 

 

Li clientes del hotel hat amassat se circum li du homes. 

 

\- Pro quo ti tendresse dit li hotelero, tre astonat. 

 

\- Pro quo? Ma ples regardar ti factura. E il deplicat li factura sub li
ocules de su conversator. 

 

\- To es vor factura, yo vide it bon, ma quo omni to significa?
questiona li hotelero. 

 

\- To significa, declara li Franceso con plorant voce, que nequande, o
ve, nequande noi va revider nos unaltru. Adío ! 

 

E il saltat in su auto durant que li clientes eclatat de ride e que li 

patron restat stupefat. 

 

Li sam vésper, li plupart del viageatores hat quittat li hotel. 

 

 

Un bon farce. Un die, Mark Twain incontra in un station un amico quel
dit le : 

 

\- Yo es sin moné. Esque tu posse prestar me un dollar por que yo posse
prender mi billet? 

 

Regretabilmen, respondet Twain, yo ne have suficent moné por payar du
billetes, just li mei ; ma pro que vu viagea al sam loc quam yo, vu
solmen cela vos sub li banca e yo cela vos per mi gambes. 

 

Talmen esset fat. Li controlero ariva e Twain da le ne un ma du
billetes, queles il ha comprat sin dir it. Li controllero tande : ---
Ma [u es li altri viageator? --- Il es sub li banca, responde li
humorist, quel adjunte in un confidential ton : Esque vu anc ne trova
que ti garson es original ? ]{style="font-size:13px;"}

 

Bizarr identitá. - Un Franceso, quel hat viagéat in Norvegia, raconta li
amusant sequent aventura. 

 

II arivat un die in li max bon hotel de un micri cité e demandat un
chambre. Just quande il volet promenar, il subitmen pensat que il ne ja
hat inscrit su nómine in li registre del extranieros. Il informat do li
gerente pri to, expressente in norvegian lingue li desir inscrir se. 

 

\- Ínutil, senior, respondet ti-ci, to es ja fat. 

 

\- Qualmen to es possibil, replicat li Franceso astonat. De vu conosse
mi nómine? 

 

\- Yo copiat it de sur vor sac, dit li Norvegiano. 

 

E il presentat a su cliente li registre in quel ti-ci leet con
stupefation su nómine: 

 

Senior Cuir de Russie garanti. 

(In Occ. : Sr. Cute de Russia garantiat \[yufte\].) 

 

-26-

 

 

Li max grand viageatores del antiquitá : li Romanes [(del « Pesti Hirlap
» de Budapest) ]{style="font-size:13px;"}

 

On viageat mult in li antiquitá. Li legendari tures del Fenicianes, del
Cartagineses e del Grecos pruva it. Tamen nequi viageat plu quam li
roman popules, quel adver esser facilisat per li perfect statu del rete
de vias covrient li tot Imperia. 

 

Li perfection del roman vias. --- Li max bon pruva del soliditá de ti
vias es que hodie li plupart de ili dura ancor. Ti rete extendet se
de [Grand Britannia til Etiopia e de Portugal til li fund del Minor
Asia. On ]{style="font-size:13px;"}[posse remarcar que ho-témpor li
balcanic landes ne possede vias tam ]{style="font-size:13px;"}[perfect
quam tis del roman Imperia. ]{style="font-size:13px;"}

 

Li Baedeckers del Andquitá. - Li Romanes possedet anc guid-libres, quel
esset nominat tande Itineraria. Vegecius, li autor de un manuale de
roman militari arte, di que su contemporanes havet libres de geografie
sovente ilustrat e tre precis, queles esset utilisat quam hodie nor
cartes de stabes. It existet anc geografic cartes, de queles alcunes
pervenit til nos, ma ili esset sat rudimentari e dat del munde un image
grossier e sovente deformat. Li itinerarias in revancha esset redactet
con grand cuida. In comensa, ili consistet unicmen in li list del divers
vias del Imperia, con indication del distanties e del corespondenties,
ma plu tard, ili devenit ver guides destinat atraer li atention del
viageatores sur omni curiositás historic, artistic o mitologic disperset
sur li territoria. 

 

Li postal servicie. --- Li administration de ti gigantesc Imperia
necessitat un servicie de curreros tre ramificat. Li stationes de relé
esset distant de circa 36 km. Li administration possedet un servicie
rapid de transport de merces. Ti sistema esset directet de special
functionarios quel, in alcun maritim cités, in Ostium, por exemple,
havet sub lor comanda un nautic equipage de unesim importantie. Mersí al
ínnumerabil testimomes quel venit til nos, noi save que li medial
vitesses del administrativ curreros esset sur terra de 15 km. in un hor
e sur mar de 7 km. 

 

Antiqui lette-vagon. --- Li cives max rich viageat in lor personal
carres equipat luxuosmen. Ma li notabilitás esset acompaniat de excessiv
pomp. Talmen Nero nequande viageat sin almen mill vehicules trenat de
mules equipat de argente e precedet de curreros sur cavalles, 

 

-27-

 

 

omnes vestit in purpur. Ti pomp esset in ultra por li Notabiles
del [Imperia un necessitá por impressionar li popul. Pro to, ili esset
sequet ]{style="font-size:13px;"}[de mult e mult sclaves chargeat de
sumptuosi covrimentes, de oriental ]{style="font-size:13px;"}[tapisses,
de aurin e argentin platiles, de magnific cristalles. Plinius Ancian hat
fat installar un buró in su carre, e durant li viage il continuat dictar
a su stenograf, nam li Romanos ja usat li
stenografie. ]{style="font-size:13px;"}

 

Un grand númer de roman carres esset munit de un aparate inventet de un
mann nominat Heine por mesurar li distanties, e quel on posse considerar
quam un digni antecessor de nor taximetre. It existet mem ver
lette-carres, queles on nominat « dormitorias ».

 

Li doanes. --- Li Romanes hat installat in lor Imperia un servicie de
doanes tre complicat, quel entusiasmat li publica tam poc quam li doane
de hodie. Li roman doaneros perceptet taxes de 2,5 % sur omni objecte
judicat ne índispensabil al viage ; ili havet li jure explorar li
paccages del viageatores e confiscar li merces impostat e ne
declarat. [Li soldates, quam li diplomates de hodie, ne esset submisset
al control. ]{style="font-size:13px;"}[Pro to, lor sac servit sovente
far passar interdit merces, quam hodie
li ]{style="font-size:13px;"}[diplomatic valise ! Plutarchos, in un de
su lettres, fulmina talmen contra li doaneros : \"\[ Ili exaspera me
quande ili subverte mi tot paccage ».]{style="font-size:13px;"}

 

Li securitá del Vias. Un del serios ínconvenienties del viage in li
antiquitá esset li grand númer de bandites, queles trublat alcun
provincias. Li administration possedet naturalmen un ver policie
del [vias, ma su eficacitá esset mult tro micri e sovente li
populationes protectet li bandites, quam ante poc témpor li habitantes
del insul Corsica protectet su rauberos contra li francés
policie. ]{style="font-size:13px;"}

\-\--

 

 

Li animales ha poc a poc aprendet li code del vias. Plu inteligent quam
mult homes, li animales ha perfectmen adaptat se al prudent necessitás
del progress. Por exemple, mult canes regarda circum ili ante traversar
un rute e avansa solmen si ili es cert que li via es líber. Specialmen
li fox-terreros nequande oblivia ti precaution hodie. 

 

On ne plu vide canes cuchat in li medie del via quam antey ; on ne plu
vide les current pos li cicles e li carres aboyante. Ili resta sur li
sill del portas o sur li trottuores e ne es terret del bruidas quel,
ante 20 annus, fat fugir lor antecessores. Ili obedi rapidmen al ordon
del « claxon ».

 

Antey li gallines fugit avan un auto just in li direction del
vehicul. [Hodie ili save selecter li loc u ili posse escapar del morte.
Anc li vaccas, li svines, etc.]{style="font-size:13px;"}

 

Li animales es presc ne plu dangerosi por li chofero. Ili ha conformat
lor mores al nores. It existe ta, por li scientist, curiosi studies a 

far pri li transmission del hereditá.

 

Sur li rute, li hom mane li max grand dangere por li chofero.
Ti [conclusion ne es flattosi por li homanité e su
inteligentie. ]{style="font-size:13px;"}

[Ex li « Petit ami des animaux ».]{style="font-size:13px;"}

 

-28- 

 

 

ALBERGOS DE YUNESSE --- Un international movement por li yunes. 

 

Li albergos de yunesse es hodie un del max grand movementes por li
yunité in li munde. Su lulluore stat in Germania, un land con antiqui
migratori traditiones. On solmen besona directer li atention al
migrationes del artisanatu, un custom quel ha permanet til ti ci dies. 

 

In nor dies de industrialisation, li idé prendet un altri direction. Li
yunité esset fatigat del vive in li grand cités, u omni natura esset
mortat de cement e petre, stal e machines. Ili sospirat a retro-ear al
natura, al vive in plen aer, al tranquilitá del grand forestes, al
marchada sur li apert vias, al solemnitá sub li etern stelles. Solitari
o in gruppes ili fat excursiones a proxim e lontan locos, jacet
primitivmen u it convenet\... 

 

Li fundator del movement por albergos de yunesse es li german
instructor [Richard Schirrmann, un mann qui ha interessat se tre mult
por li fisic e psichic developament del yunité. Il comprendet que it
esset necessi introducter un plu regulari caractere al movement
migratori, e in prim it esset urgent trovar medies por procurar modic ma
secur logimentes al sempre crescent númere de yunes qui, con sapates
mgratori sub li pedes, eat cantante e ludente ad in li munde. In li
comensa del grand guerre it existet albergos de yunesse in Westfalen,
Rheinland, Sachsen e quelc altri regiones ad u li voca de Schirrmann hat
penetrat. ]{style="font-size:13px;"}

 

In 1919, li german liga por albergos de yunesse esset fundat in Burg
Altena, quam li unesim national organisation por ti scope. Desde ti
témpor it ne ha cessat crescer. In 1911 it esset in Germania 17 albergos
con 3000 noctationes ; in 1919, 300 albergos con 60.000 noctationes, e
in 1935 li ciffres montat a plu quam 2000 albergos e 6.537.300
noctationes. 

 

Li movement bentost expandet se al germanes vivent in vicin landes ;
albergos esset creat in Danzig, Memel, Estonia, Latvia, Tchecoslovacia
(Sudetenland) etc. Ma ancor it esset restrictet al germanes, e it
semblat que it vell permaner exclusivmen german. Alor, in li annus circa
1930, it subitmen eclatat in divers landes. National associationes por
albergos de yunesse esset fundat in Anglia, Dania, Nederland, Irland,
Norvegia, Scotland, Svissia, e plu tard in Francia e altri landes. Li
organisationes de ti ci landes bentost devenit grand e fort, benque li
german organisation ancor superpassa les in númere de albergos, membres
e noctationes. 

 

Li associationes del divers landes strax sentit li necessitá iniciar
relationes con unaltru. Li yunes ne solmen fat excursiones in su propri
land, ili transpassat li frontieres por conossentar se anc con li
extrania. Li national associationes comensat far conventiones pri
reciprocitá de admission : li membres de un association esset admisset
al albergos del altri quande ili monstrat su membre-carte. 

 

ln 1932, li nederlandés association invitat a un conferentie in
Amsterdam li International Arbeitsgemeinschaft für Jugendherbergen
(International Colaboration por Albergos de Yunesse) esset fundat.
Richard Schirrmann, fundator del movement, devenit presidente del
international federation, e Dr D. L. F. J. Deelen, Amsterdam, electet
quam general secretario. Ambi ha conservat su oficies desde tande e
esset reelectet ye li ultim congress in autune 1936. Li federation ha
tenet 5 congresses : in Nederland 1932, Germania 1933, Anglia 1934,
Polonia 1935 e Dania 1936. Li 

 

-29- 

 

 

 

proxim congress va evenir in Francia. Durant li congress in Anglia, li
congressistes esset Invitat che Ramsay Mac Donald, qui tande esset prim
ministre, e qui ha interessat se mult por li movement. (In 1932 il scrit
li prefacie al Scot guide de albergos.) 

 

Li international federation ha fat mult por obtener plu uniform
regulationes in li diferent landes, p. ex. conformitá pri membre-cartes.
Con poc exceptiones li membre-cartes de un association da admission al
albergos de omni national association adherent al federation.
Associationes in li sequent landes es membres del
international [federation : Anglia e Wales, Austria, Belgia, Dania,
Danzig, Francia, Germania, Irland (e Nord-Irland), Latvia, Luxemburg,
Nederland, Norvegia, Polonia, Rumania, Scotland, Svissia,
Tchecoslovacia, U. S. A. ]{style="font-size:13px;"}

 

Albergos anc existe in Canada e Svedia, e mem in tam distant partes del
munde quam New Zealand e Nederlandés Java it deve trovar se albergos. 

 

International albergos. --- Por fortificar li international federation
it ha esset decidet crear tal nominat International Albergos de Yunesse
in li diferent landes, un in chascun land. Li eventual profite de ti ci
albergos deve ear al casse del international organisation. Ye li sam
témpor ili deve esser foyieres del international vive. Til nu li sequent
International Albergos ha esset apertet : Overburgh sur li insule
Schouwen apu Rotterdam, Nederland (li unesim International Albergo del
munde) ; Burg Altena in Westfalen, Germania (li unesim Albergo de
Yunesse in li munde) ; Richard Schirrmann Hostel in Northfield,
Massachusetts, U. S. A. (li unesim albergo de America). 

 

In ti ci annus li Albergos de Yunesse ha devenit un enorm movement. It
ha, in fact, esset nominat li max grand movement yunessal del munde.
Generalmen li albergos da admission sin restriction de etá. (In Svissia
tamen li etá-límite es 25 annus). Malgré to li grand majorité del gastes
es yunes. Li membre-contribution es usualmen graduat secun li etá. 

 

Beneficies por li yunité. Li beneficies del albergos por li yunité ne es
facil a enumerar. Dante al yunité li facilitás de modic ma secur
noctationes ili ha possibilisat les far excursiones e migrationes in
patria e in altri landes. Explorationes fat, monstra que li migrationes
in plen aer have un excellent influentie sur li sanitá del yunes. In
ultra, ili obtene un conossentie pri su propri land --- e pri li
extrania si ili transpassa li frontiera - quel ili ne vell har aquisitet
ex alquel libre, quant eloquent it ha esset scrit. 

 

Li albergos jace generalmen ye un distantie de un ped-marche de un die.
Ili es de omni specie, de grandios yunité-castelles --- specialmen in
Germania --- til primitiv acomodationes sur palle. In li max mult casus
ili ha esset installat in old domes queles ha esset convertet por li
scope. Ili mey esser usat exclusivmen quam albergos o ili mey esser
etablisset in conjunction con farm-domes, salas de reunion, scoles, etc.
Li yunes fa self li max mult del labor por adjustar e nettar li albergo
pos li usu. Ili es conductet de patres e matres albergatori. 

 

Mult eminent persones ha interessat se por ti movement. Noi ha ja
mentionat Ramsay Mac Donald. Mrs. Franklin D. Roosevelt ha dit : « Li
idé pri american albergos yunessal sembla esser excellent e merita
incorageament. Sin dúbita it vell esser un grand educational avantage e
imens recreational valores por li yunité de nor land, particularmen in
li present témpor. » Un membre del cabinet de Roosevelt es, in ultra, 

membre del comité national del american organisation. 

 

In Francia, u it nu existe ca. 400 alberges, Sr. Léo Lagrange,
sub-secretario de state por ocie e sport, ha declarat que il desira
augmentar ti ci númere til 1000, quo va dar un complet rete de albergos
in ti land. 

 

In Hungaria li guvernament ha comissionat a un professor universitari
fundar un association por albergos yunessal. 

 

Hotempor it existe circa 4000 albergos yunessal in li munde, e li númer
sempre cresce. In future li position del movement va esser plu e plu
important. On posse tranquilmen predir que mult landes u li movement ne
ha ancor penetrat, va accepter it. It ne ha solmen monstrat se esser tre
vivicapabil, ma it ha ancor pruvat que it possede un grand capacitá de
expansion. Quam null altri movement it ha respondet a un demande del
epoca. 

Original articul de Karl Krogetad (Norvegia). 

 

-30- 

 

 

Li pont 

Curt témpor ante li guerre, morit li anglés marchale Lord Roberts.
Moltke nomina su campanie in Afghanistan un del max grand actiones del
historie militari. In su memories Lord Roberts raconta li sequent
instructiv historie ; un experientie fat, quande in li annus settant del
secul passat on confidet le quam yun colonel ye unesim vez un
índependent comandament. 

 

Il devet punir un savagi tribe quel vivet in li jungle e molestat per
raubaci assaltas li pacific inhabitantes del agricultori land frontieral
vicin. Li desfacilitá essential esset mem solmen atinger li tribe
ínamical. Tra li jungles ductet null via. Kulis devet per haches batter
e crear li strada ínmediatmen avan li marchant colonne. 

 

Pos har avansat in ti penosi e lentissim maniere durant circa du dies,
on arivat che un fluvie torrent, fluente tra li forestage e impediente
li continuation del marcha. Li tot colonne devet haltar, e durant que li
soldates juit li ínexpectat repós, Roberts fat venir li
oficero-ingeniero quel just hat venit del ingenier-scole in Chatham,
monstrat le li desfacilitá e petit le constructer un pont súper li
fluvie. Li ingeniero declarat strax comensar li necessi mesuras e
calculationes, laborat un témpor med su Instrumentes ye li rive e poy
eat in un tenda installat por le, a un table improvisat, por calcular.
Un hore hat passat, un duesim comensat e passat ; ancor sedet in li
tenda e esquissat su planes.

 

Li colonel ja hat misset quelcvez a le por questionar ca il esset pret e
li labor posset esser comensat. II stat ínpatient che li rive e regardat
li sole, quande li kuli superior del escorte aproximat se e questionat
: 

"Colonel Sahib, tu besona ci un pont, ne-ver ?\" --- \"Yes!\"-
\"Permisse tu, que yo fa un? " - \"Si tu posse, certmen. " -  \"Strax,
colonel sahib ! " 

 

Strax li mann dividet su kulis. Unes curret ad-supra li rive, abattet
con grand rapiditá alt bambús, e jettat les, secun necessitá rapidmen
preparat, in li aqua. Plu infra altri kulis hat, formante catenes
tenente se ye li manus, descendet in li aqua quel esset torrent ma
solmen atinget lor péctores, e habilmen captet li svimmant truncos,
ligat les rapidmen per solid bast-cordes, durant que altri kulis fixat
li extrem traves ye ambi lítteres al rive. Un duesim strate de truncos
esset posit travers súper les, e in incredibilmen brevi témpor stat
constructet un ponte advere chancellant, ma tre solid, sur quel mem li
quar litt cannones del corpo de expedition posset transversar li
fluvie. 

 

Quand Roberts hat constatat to contentmen, il eat al tenda del
oficiero-ingeniero. Ti ci ja venit le incontra e raportat que su
calculationes esset finit, li pont posset strax esser constructet, si on
vell dar le li necessi materiale de ferre, ligne, crampones etcétera e
li laboreros. 

 

-31- 

 

 

 

"Ples far antey ancor un inspection local ye li fluvie."dit li colonel e
ductet li yun mann tra li árbores a un vacui plazza apu li rive, de u il
posset vider li cap del colonne, oficeros, cavalleristes, infanteristes
ja marchant súper li pont, durant que li kulis ye li altri rive ya
abattet per alt-sonant colpes de hache árbores e boscage e preparat li
via. 

(Autorisat traduction ex german de Ilmari Federn.) Karl Federn. 

 

CRONICA

 

AUSTRIA. --- Un Austrian Occiduntal-Liga, por li propaganda de Occ. in
Austria es in fundation. --- Du curses de Occ. es dat nu in Vienna ; un
conferentie pri nor movement evenit in ti cité li 27 januar e recivet li
visit del filia de Sr. E. de Wahl. 

 

DANIA. --- Just aparit li Occidental-Dansk Ordbog (Vocabularium
Occ.-dan) redactet de Sr. Ilmari Federn, secretario del Occ-Academie, e
de Niels Haislund, secretario de Sr. prof. Jespersen - Precie 50 cts
sviss --- Ti brochura contene un resumate del grammatica de Occ. e li
traduction in dan del 1500 max frequent paroles de nor lingue. It es li
unesim tom de un colection de vocabulariums de Occ., quel va esser
continuat. 

 

FRANCIA. --- Paris --- Li 16 Januar, evenit un contraditori discussion
con li esperantistes. organisat del Gruppe Proletari Interlinguistic de
Paris. --- Secr. Toublet, 21 Rue de Loos, Paris 10 --- Sr de Guesnet fat
conosser Occidental, e li Esperantistes respondet per li customal
argumentes : Esperanto es un fact, li altri lingues es solmen projectes.
Sr Papillon, Idist. partiprendet e combattet li ciec conservatism del
Zamenhofistes. 

 

ITALIA. --- Occ. esset annunciat in li revúe italian Saggi e Commenti,
de Roma e Le lingue estere, mersí a nor nov colaborator St. Ing. Dr dal
Martello. --- Dr Guidi de Roma anc demissionat del Ido-Uniono e adheret
a Occ. 

 

SVISSIA. --- Li Bollettino no 4 del Edizione trimestrale a cura del
Comitato del Ferrovias (Ticino) publica li traduction in Occ. del
paroles concernent li trenes. 

 

Pro li crescent extension de Occ. nor Centrale besona auxilie li activ
secretario del Occ. Academie, Sr. Ilmari Federn. habitant Copenhag,
acceptet venir durant 1937 in Chapelle e consacrar su tot témpor a Occ.
Ti solution permisse felicimen concentrar li labores del propaganda, del
administration de Cosmoglotta e del Academie in un sol loc. 1937 va do
esser un annu de grand e fructosi activitá por Occ. 

 

TCHECOSLOVAKIA. --- Apparit un nov revúe por li propaganda de Occ. sub
li nómine de Occidental e redactet in tchec. Su editor es Sr. Jan Kajs.
Li adresse del Redaction e administration es : Brno 12, Bartosova 10. Li
unesim numeró publica un long articul del autor tchec Sr, Scheinpflug,
poy un resumate del vive de Sr. E. de Wahl. Noi desira un grand success
a nor nov confratre. 

 

Articules pri Occ. continua apparir in grand jurnales tchec. precipue In
: Nezavislá politika. 

 

URRS. --- Sr. Kofman, li creator del movement Esperanto in Russia ante
48 annus, informa nos que su grand dictionarium russ-occidental es nu
finit. Li tot manuscrite es controlat de Sr. E. de Wahl. 

 

Abonnament a Cosmoglotta : Fr. 3.50 sviss ; Fr. 17.50 franés ; RM 2.10 ;
KC 22.- ; 0,80 dollar ; 3 s. 4 d. ; Fr. 22.--- belgés ; fl. dan kor.
3,60 ; sved kor. 3.20 ; Lira 14.--- ; öS 4.30 : 12 respons-cupones. 

 

-32- 

 
:::
