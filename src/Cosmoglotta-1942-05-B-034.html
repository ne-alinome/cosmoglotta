<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="http://vs1.pbworks.com/shared/statics/embedded-m-prod-v15015099.css" />  
<title></title>
<base target="_top" />
</head>
<body class="wikistyle wget">
<h1>Cosmoglotta B 034 (may 1942)</h1>
<br />
<div id="displaycontent">
<p>OFICIAL MENSUAL ORGAN DEL OCCIDENTAL-UNION</p>
<p>&nbsp;</p>
<p>Redaction e Administration :</p>
<p>&nbsp;</p>
<p>INSTITUTE OCCIDENTAL, CHAPELLE (Vaud), Svissia</p>
<p>&nbsp;</p>
<p>Serie B, poligrafat. May 1942 - Nró 34 (5)</p>
<p>&nbsp;</p>
<p>----------</p>
<p>&nbsp;</p>
<p>JOHAN ALBERT HALDIN †</p>
<p>&nbsp;</p>
<p>Noi have li trist deventie informar nor letores que sr. Johan Albert Haldin, li pionero del Occidental-movement</p>
<p>&nbsp;</p>
<p>in Svedia ha morit li 22 marte 1942 in Eskilstuna in li etá de 76 annus.</p>
<p>&nbsp;</p>
<p>Sr. Haldin nascet in Göteborg e terminat su studies farmacologic in li annu 1892 con li diploma de apotecario.</p>
<p>&nbsp;</p>
<p>Pos har laborat durant quelc témpor quam analitico in li fabrica de aquas mineral de Göteborg, il directet</p>
<p>&nbsp;</p>
<p>successivmen li farmacias de Atvidaberg, Skara e Hemse. In 1924, il aquisitet li grand farmacie "Li Leon" in</p>
<p>&nbsp;</p>
<p>Eskilstuna quel il possedet til 1936. Il poslassa su marita e quar filias.</p>
<p>&nbsp;</p>
<p>In decembre 1927, sr. Haldin scrit li unesim articules pri Occidental in li diale "Eskilstuna-Kuriren". Il entusiasmat</p>
<p>&nbsp;</p>
<p>por ti lingue pluri universitarios de Upsala e preparat li fundation del Sved Occidental-Federation quel evenit in</p>
<p>&nbsp;</p>
<p>li fine del annu 1928. Il generosimen subventionat li edition del unesim publicationes del Sved Occidental</p>
<p>&nbsp;</p>
<p>Editoría e anc contribuet per un important donation al edition del "Deutsch Occidental Wörterbuch" de</p>
<p>&nbsp;</p>
<p>----------</p>
<p>&nbsp;</p>
<p>Devenir membre del</p>
<p>&nbsp;</p>
<p>SCOED</p>
<p>&nbsp;</p>
<p>es</p>
<p>&nbsp;</p>
<p>un del max bon maniere auxiliar li Occidental-movement.</p>
<p>&nbsp;</p>
<p>Parte social Fr. 20.-- sviss. Li aquisition de partes es ínlimitat.</p>
<p>&nbsp;</p>
<p>SCOED - CHAPELLE (Vd)</p>
<p>&nbsp;</p>
<p>-49-</p>
<p>&nbsp;</p>
<p>Gär. Quant sr. de Wahl self apreciat li qualitás del sved concombattent es monstrat per li facte que il associat se</p>
<p>&nbsp;</p>
<p>per un special lettre al homages del scandinavic occidentalistes in ocasion del 75 anniversarie de sr. Haldin in li</p>
<p>&nbsp;</p>
<p>annu 1941.</p>
<p>&nbsp;</p>
<p>Noi ha perdit un devoet amico, ma noi va conservar de il por sempre run fidel memorie.</p>
<p>&nbsp;</p>
<p>COSMOGLOTTA</p>
<p>&nbsp;</p>
<p>----------</p>
<p>&nbsp;</p>
<p>SVISSIA IN LI SPEGUL DEL STATISTICA</p>
<p>&nbsp;</p>
<p>Li secuent indicationes haustet ex li "Annuarium statistic de Svissia" va forsan interessar nor amicos e letores</p>
<p>&nbsp;</p>
<p>extran e probabilmen...mani de nor compatriotes self.</p>
<p>&nbsp;</p>
<p>Indicationes geografic</p>
<p>&nbsp;</p>
<p>Superficie: 41'295 km2</p>
<p>&nbsp;</p>
<p>Total longore del frontieres: 1'855 km.</p>
<p>&nbsp;</p>
<p>Altitás extrem:</p>
<p>&nbsp;</p>
<p>Punctu culminant: 4'634 m. (Pointe Dufour)</p>
<p>&nbsp;</p>
<p>Punctu max bass: 193 m. (Riva del Lago Maggiore)</p>
<p>&nbsp;</p>
<p>Conditiones atmosferic:</p>
<p>&nbsp;</p>
<p>Númer de dies: Con ciel clar Con ciel covrit</p>
<p>&nbsp;</p>
<p>Zürich 22 191</p>
<p>&nbsp;</p>
<p>Bern 25 188</p>
<p>&nbsp;</p>
<p>Genève 39 169</p>
<p>&nbsp;</p>
<p>Lugano 89 118</p>
<p>&nbsp;</p>
<p>Insolation Nebulositá Pluviositá</p>
<p>&nbsp;</p>
<p>(in hores) (in %) (in mm.)</p>
<p>&nbsp;</p>
<p>Zürich 1704 75% 1119</p>
<p>&nbsp;</p>
<p>Bern 1708 72 940</p>
<p>&nbsp;</p>
<p>Genève 2047 67 861</p>
<p>&nbsp;</p>
<p>Lugano 2230 55 1695</p>
<p>&nbsp;</p>
<p>Temperatura : Minimum Maximum Medial valore</p>
<p>&nbsp;</p>
<p>Zürich -11,8 29,2 8,6</p>
<p>&nbsp;</p>
<p>Bern -14,2 26,4 7,9</p>
<p>&nbsp;</p>
<p>Genève -10,8 28,5 9,6</p>
<p>&nbsp;</p>
<p>Lugano -8,0 29,4 11,3</p>
<p>&nbsp;</p>
<p>-50-</p>
<p>&nbsp;</p>
<p>Population (*)</p>
<p>&nbsp;</p>
<p>Total: 4'256'500 (**) = 103 ye km2</p>
<p>&nbsp;</p>
<p>Classification secun lingues:</p>
<p>&nbsp;</p>
<p>german-parlant 2'925'000 = 72%</p>
<p>&nbsp;</p>
<p>francés-parlant 831'000= 21%</p>
<p>&nbsp;</p>
<p>italian-parlant 242'000= 6%</p>
<p>&nbsp;</p>
<p>ladin-parlant 44'000= 1%</p>
<p>&nbsp;</p>
<p>Classification secun confessiones:</p>
<p>&nbsp;</p>
<p>Protestantes: 2'330'000= 57%</p>
<p>&nbsp;</p>
<p>Roman-catolicos: 1'666'000= 41%</p>
<p>&nbsp;</p>
<p>Israelites 18'000= 0,4%</p>
<p>&nbsp;</p>
<p>Altres 52'000= 1,6%</p>
<p>&nbsp;</p>
<p>Classification secun sexus:</p>
<p>&nbsp;</p>
<p>Masculin 1'196'000 ) = 1076 féminas</p>
<p>&nbsp;</p>
<p>Feminin2'108'000 ) por 1000 mannes</p>
<p>&nbsp;</p>
<p>Númere del extranos:</p>
<p>&nbsp;</p>
<p>Germanes: 155'000</p>
<p>&nbsp;</p>
<p>Italianes: 127'000</p>
<p>&nbsp;</p>
<p>Franceses: 37'000</p>
<p>&nbsp;</p>
<p>Altres: 36'000</p>
<p>&nbsp;</p>
<p>Classification secun activitás economic:</p>
<p>&nbsp;</p>
<p>Agricultura 22%</p>
<p>&nbsp;</p>
<p>Industrie, mestieres 45%</p>
<p>&nbsp;</p>
<p>Comercie, bancas 10%</p>
<p>&nbsp;</p>
<p>Hoteleríe 5%</p>
<p>&nbsp;</p>
<p>Transportes 4%</p>
<p>&nbsp;</p>
<p>Administration, professiones liberal 5%</p>
<p>&nbsp;</p>
<p>Economie domestic 7%</p>
<p>&nbsp;</p>
<p>Altres 2%</p>
<p>&nbsp;</p>
<p>Population del max grand cités (**)</p>
<p>&nbsp;</p>
<p>Zürich 334'000</p>
<p>&nbsp;</p>
<p>Basel 162'000</p>
<p>&nbsp;</p>
<p>Bern 130'000</p>
<p>&nbsp;</p>
<p>Genève 125'000</p>
<p>&nbsp;</p>
<p>Lausanne 92'000</p>
<p>&nbsp;</p>
<p>St. Gallen 63'000</p>
<p>&nbsp;</p>
<p>Winterthur 59'000</p>
<p>&nbsp;</p>
<p>Luzern 55'000</p>
<p>&nbsp;</p>
<p>Biel 41'000</p>
<p>&nbsp;</p>
<p>La Chaux-de-Fonds 31'000</p>
<p>&nbsp;</p>
<p>-51-</p>
<p>&nbsp;</p>
<p>Post, telegraf e telefon:</p>
<p>&nbsp;</p>
<p>Trafic intern del post:</p>
<p>&nbsp;</p>
<p>(lettres, postcartes, printates, specimenes, etc.) 633'000'000 pezzes</p>
<p>&nbsp;</p>
<p>Trafic international:</p>
<p>&nbsp;</p>
<p>Expedit: 66'000'000 "</p>
<p>&nbsp;</p>
<p>Recivet: 64'000'000 "</p>
<p>&nbsp;</p>
<p>Transit: 800'000 "</p>
<p>&nbsp;</p>
<p>Telegrammes:</p>
<p>&nbsp;</p>
<p>Movement intern: 591'000 "</p>
<p>&nbsp;</p>
<p>Movement international:</p>
<p>&nbsp;</p>
<p>Expedit: 1'220'000 "</p>
<p>&nbsp;</p>
<p>Recivet: 1'220'000 "</p>
<p>&nbsp;</p>
<p>Transit: 212'000 "</p>
<p>&nbsp;</p>
<p>Telefon:</p>
<p>&nbsp;</p>
<p>Stationes: 298'000</p>
<p>&nbsp;</p>
<p>Conversationes local 174'000'000</p>
<p>&nbsp;</p>
<p>Conversationes interurban 128'000'000</p>
<p>&nbsp;</p>
<p>-----</p>
<p>&nbsp;</p>
<p>(*) Li indicationes concernent li population es basat sur aproximationes o sur li statu de 1930, nam li resultates</p>
<p>&nbsp;</p>
<p>del ultim contation in 1941 ne es completmen finit.</p>
<p>&nbsp;</p>
<p>(**) Secun li resultates del contation in 1941.</p>
<p>&nbsp;</p>
<p>----------</p>
<p>&nbsp;</p>
<p>POR RIDER !</p>
<p>&nbsp;</p>
<p>Li yun mann, promenante tra li cité, decovrit un magnific persic in li vitrine de un luxuosi fructería. Il decidet</p>
<p>&nbsp;</p>
<p>comprar ti persic por su amata.</p>
<p>&nbsp;</p>
<p>"Quant custa ti persic?" il questionat li venditor.</p>
<p>&nbsp;</p>
<p>"Quar francs", respondet ti-ci.</p>
<p>&nbsp;</p>
<p>Li yun mann aturdit hesitat visibilmen, ma li tentation esset tro fort e il payat per un pezze de quin francs. Il ja</p>
<p>&nbsp;</p>
<p>esset in li strada quande li venditor rejuntet le currente detra il.</p>
<p>&nbsp;</p>
<p>"Yo debi vos ancor un franc de retropayation!"</p>
<p>&nbsp;</p>
<p>"No, no!" dit li yun mann. "Omnicos es in órdin. Quande yo intrat li butica, yo anc aplatat pro inatention un vitber sub mi pedes".</p>
<p>&nbsp;</p>
<p>-52-</p>
<p>&nbsp;</p>
<p>LI MAX MICRI LINGUE ROMAN</p>
<p>&nbsp;</p>
<p>Li extrano quel visita St. Moritz audi parlar quasi exclusivmen german. Solmen sonori, roman villages quam</p>
<p>&nbsp;</p>
<p>Silvaplana, Pontresina, Maloja, etc. rememora nos que li german lingue apartene al extran importates quam anc</p>
<p>&nbsp;</p>
<p>li ascensiones de montes e li sport hivernal.</p>
<p>&nbsp;</p>
<p>Tot altrimen it es in li bass Engiadina. Ci li popul inter se parla exclusivmen romanch (rhaetoroman). Li</p>
<p>&nbsp;</p>
<p>publicationes municipal es scrit precipue in romanch e ta u ili es bilingual, sempre li romanch trova se in</p>
<p>&nbsp;</p>
<p>prim loc. Li oficial traductores mem ne reculat avan noviformationes, nam li german "Kurort" (loc de</p>
<p>&nbsp;</p>
<p>cura) esset adaptat a "lödacura".</p>
<p>&nbsp;</p>
<p>Li demi del 120 000 habitantes del canton del Grisones (Graubünden) parla romanch. Anc in un parte del</p>
<p>&nbsp;</p>
<p>Dolomites apartenent nu a Italia e in quelc valleyes del Tirol Friaul on incontra dialectes rhaetoroman.</p>
<p>&nbsp;</p>
<p>Totalmen rhaetoroman es parlat de circa 80 - 90 000 homes. Quasi chascun valley possede su propri</p>
<p>&nbsp;</p>
<p>idioma e ti idiomas apartene a du gruppes lingual, inter queles existe un considerabil diferentie, quasi</p>
<p>&nbsp;</p>
<p>quam inter german e nederlandés o quam inter hispan e portugales. Li apartenentes del du gruppes posse</p>
<p>&nbsp;</p>
<p>- presuposit que ili successa - intercomprender se solmen con desfacilitá. Por designar ti diferenties</p>
<p>&nbsp;</p>
<p>lingual on ha provat usar li du expressiones romanch o ladin. Tamen li popul designa su lingue in omni</p>
<p>&nbsp;</p>
<p>loc quam romanch o romonch.</p>
<p>&nbsp;</p>
<p>In ti micri alt-alpin munde, sur limitatissim spacie li historie lingual de un grand parte de Europa ha</p>
<p>&nbsp;</p>
<p>repetit se. Ja in prim témpores ti montan valleyes esset conquestat per li romanos e ili ocupat les quam</p>
<p>&nbsp;</p>
<p>protectori valleyes por Italia. Plu tard, quande li imperia roman extendet se til li Danube (Donau) ili</p>
<p>&nbsp;</p>
<p>devenit li proprietá del provincia Rhaetia. In li nómin</p>
<p>&nbsp;</p>
<p>-53-</p>
<p>&nbsp;</p>
<p>del cité Chur (Coire, Coira), li capitalia del Grisones, supervive ancor li antiqui roman "Curia", to es li sede</p>
<p>&nbsp;</p>
<p>del roman administration e tribunale. In li curs del secules li popul esset romanisat. Quam li francés e li</p>
<p>&nbsp;</p>
<p>altri lingues roman anc li rhaetoroman ne originat del classic latin, quel on parlat e scrit in Roma, ma plu</p>
<p>&nbsp;</p>
<p>bon del latin populari, del "lingua rustica", quel esset parlat per li legionarios e quel tre tost monstrat</p>
<p>&nbsp;</p>
<p>tracies ex li antean indigen idiomas.</p>
<p>&nbsp;</p>
<p>It esset li alemanes, li antecessores del svissogermanes, queles plu tard forpulset li romanic lingues ex</p>
<p>&nbsp;</p>
<p>Rhaetia. Solmen li alt situat montan valleyes del Engiadian, u predomina durant 8 mensus li hiverne e li</p>
<p>&nbsp;</p>
<p>friscore durant li altres, esset preservat pro lor geografic situation e lor povritá del menaciant</p>
<p>&nbsp;</p>
<p>germanisation. Tamen to ne significa que in li antecessores del habitantes manca completmen li germanic</p>
<p>&nbsp;</p>
<p>element. Pos li alemanes e li ostgoticos li francos conquestat ti dominias. Con li armées del carolingos,</p>
<p>&nbsp;</p>
<p>queles ci installat un comtia e constructet castelles, venit guerreros e vassales in li land, queles assimilat se</p>
<p>&nbsp;</p>
<p>partialmen. In li medievie, quande li Grisones esset assignat al comtia de Svabia li germanisation</p>
<p>&nbsp;</p>
<p>progresset. Comtes, episcopes e abates fundat german colonias. In grand partes del Grisones on parla</p>
<p>&nbsp;</p>
<p>german: in Chur, Landquart, Davos, Thusis e Vals. E tamen ne existe alqual diferentie rassal inter ti</p>
<p>&nbsp;</p>
<p>population e ti del Engiadina.</p>
<p>&nbsp;</p>
<p>In li 16. secul li bible e li catechisme esset traductet in ladin e per ti acte li micri lingue elevat se al rang de</p>
<p>&nbsp;</p>
<p>un lingue literari. Desde te témpore on comensat scrir in ladin e romanch.</p>
<p>&nbsp;</p>
<p>Del céteri lingues roman li provenzal es li max vicin parente del romanch. Scoleros par-</p>
<p>&nbsp;</p>
<p>-54-</p>
<p>&nbsp;</p>
<p>lant romanch posse comprender "Mireio" de Mistral in li originale. Li engiadineses comprende anc sin</p>
<p>&nbsp;</p>
<p>pena li textu original del pacte de Verdun ex li 9-ésim secul, tant romanch ha conservat su formes</p>
<p>&nbsp;</p>
<p>original.</p>
<p>&nbsp;</p>
<p>Secun li constitution sviss es admisset quam lingues principal del land li german, li francés, li italian e nu</p>
<p>&nbsp;</p>
<p>anc li ladin. Leges plu important, quam li code civil, es anc translatet a romanch. Li antiqui Grisones, li</p>
<p>&nbsp;</p>
<p>"republica del tri ligas" esset li prim oficial quarlingual state in Svissia: romanch, ladin, german e italian</p>
<p>&nbsp;</p>
<p>esset usat ta con egal jures.</p>
<p>&nbsp;</p>
<p>In li ultim tri decennies li predilection por romanch ha developat se fortmen. Hodie it es li lingue del scole</p>
<p>&nbsp;</p>
<p>elementari, del autorités, del administration e del tribunale. E ne solmen li popul confesse se ye su ancian</p>
<p>&nbsp;</p>
<p>lingue, ma anc li plu alt-situates considera it quam apartenent al bon manieres parlar inter se denov</p>
<p>&nbsp;</p>
<p>"romanch". H.F.H.</p>
<p>&nbsp;</p>
<p>-----</p>
<p>&nbsp;</p>
<p>Noi have li plesura dat ci li textu in romanch del unesim concurs de COSMOGLOTTA (pag. 22, nr. 31)</p>
<p>&nbsp;</p>
<p>traductet de nor coidealist Major H. Tanner:</p>
<p>&nbsp;</p>
<p>"Grands evenimaints nun uortan mê a da quels chi nun haun fat ünguotta per als clamer; e tuotüna perfin</p>
<p>&nbsp;</p>
<p>l'accidaint minimel da la vita porta in se il sem d'ün grand evenimaint intern. Ma quists evenimaints sun</p>
<p>&nbsp;</p>
<p>scleve da la güstizia, e minch' hom ho quella part da dan, ch'el merita. Nus dvantains exactamaing que</p>
<p>&nbsp;</p>
<p>cha nus scuvrins in nossas furtünas e nossas disfurtünas, chad inscuntrains; e'ls chaprizis ils pü inaspettos</p>
<p>&nbsp;</p>
<p>da la furtüna as adüsan da piglier la fuorma propria da noss impissamaints. Ils vstieus, las armas e'ls</p>
<p>&nbsp;</p>
<p>imbellimaints dal destin as rechattan in nossa vita interna. Un dschess cha la disfurtüna u la furtüna as</p>
<p>&nbsp;</p>
<p>purificha aunz cu picher a la porta dal sabi, e ch'ella sbassa il cho per intrer in ün' orma mediocra."</p>
<p>&nbsp;</p>
<p>-55-</p>
<p>&nbsp;</p>
<p>CRESCENT INTERESSE POR OCCIDENTAL</p>
<p>&nbsp;</p>
<p>Por dar a nor letores un idé pri li reaction del publica al lettre in Occidental publicat in li jurnal "Die</p>
<p>&nbsp;</p>
<p>Weltwoche" (vide Cg. 33/4), noi reproducte in infra quelc excerptes ex li petidas de information recivet del</p>
<p>&nbsp;</p>
<p>Institute Occidental in Chapelle:</p>
<p>&nbsp;</p>
<p>Sr. F.B., Luzern: Mi atention ha esset directet al lingue Occidental per un information del jurnal "Die</p>
<p>&nbsp;</p>
<p>Weltwoche" e yo desira dir vos que yo senti un ardent interesse por ti lingue. Pro su simplicitá, yo</p>
<p>&nbsp;</p>
<p>considera Occidental quam un creation absolut genial.</p>
<p>&nbsp;</p>
<p>Sr. N.E., Savoie: Yo decovrit per hasard in li jurnal D.W. un litt articul in Occidental, quel yo comprendet</p>
<p>&nbsp;</p>
<p>completmen ye prim visu. To es tre comprensibil, nam yo ha studiat omni lingues except li basc, por quel</p>
<p>&nbsp;</p>
<p>yo ne posset trovar un grammatica. In sam témpor yo desira emfasar que yo es esperantist desde 15&nbsp;</p>
<p>&nbsp;</p>
<p>annus, ma malgré mi simpaties por ti sistema, yo ne trova que it es un bell lingue. Ma Occidental es bell,</p>
<p>&nbsp;</p>
<p>rich malgré su original artificial it ha successat conservar li sapore particulari del lingues latin.</p>
<p>&nbsp;</p>
<p>Dr. C.H.P., Basel: It va forsan interessar vos saver que in mi yunesse yo ha studiat Esperanto, ma yo ne havet</p>
<p>&nbsp;</p>
<p>alquel ocasion utilisar ti lingue practicmen. In realitá it anc totmen ne pleset me. Yo trovat it tre ínpractic e</p>
<p>&nbsp;</p>
<p>it havet secun mi opinion in tro alt gradu li caractere de un product artificial por posser luder utilmen li</p>
<p>&nbsp;</p>
<p>rol de un medie de intercomprension international in li oral relationes. It sembla evident que Occidental</p>
<p>&nbsp;</p>
<p>- judicante li poc specimenes queles yo videt de ti lingue - have un base mult plu natural...</p>
<p>&nbsp;</p>
<p>In omni casu yo considera Occidental quam un tre interessant e bon successat prova soluer li problema de</p>
<p>&nbsp;</p>
<p>un lingue universal. It es admirabil,</p>
<p>&nbsp;</p>
<p>-56-</p>
<p>&nbsp;</p>
<p>per quant habilitá e innascet sentiment lingual, li autor de ti lingue ha successat extraer e simplificar</p>
<p>&nbsp;</p>
<p>li radicas comun a nor lingues de cultura occidental. Quam yo posset constatar per vor lettre e anc per li</p>
<p>&nbsp;</p>
<p>divers specimenes queles yo videt antey pri Occidental, ti lingue es in facte ínmediatmen comprensibil por</p>
<p>&nbsp;</p>
<p>omni tis, queles conosse adminim un lingue romanic.</p>
<p>&nbsp;</p>
<p>***</p>
<p>&nbsp;</p>
<p>It va interessar nor letores que sr. Dr.C. H.P. scrit nos un long lettre de 3 págines in Occidental sin erra e</p>
<p>&nbsp;</p>
<p>sin alcun altri preparation quam li traletura del "Leitfaden" de Janotta e de quelc prospectes queles il</p>
<p>&nbsp;</p>
<p>recivet del Institute Occidental! Ti lettres va haver un plazza de honor in nor archives, nam it constitue un</p>
<p>&nbsp;</p>
<p>nov e aplastant pruva del rectitá de nor conceptiones linguistic, secun queles li facilitá de un lingue ne</p>
<p>&nbsp;</p>
<p>resulta de un mecanismic grammatica, reductet a su max simplic expression, ma del respect del leges del</p>
<p>&nbsp;</p>
<p>vive. To quo es facil es to, quo on ja conosse ex li structura del lingues national, durant que li regul max</p>
<p>&nbsp;</p>
<p>simplic e max logic revela se quam un obstacul ínvictibil, si it imposi un maniere de expression</p>
<p>&nbsp;</p>
<p>ínacustomat e foren al natural sentiment lingual del popules.</p>
<p>&nbsp;</p>
<p>In resuma, li visibilmen crescent interesse por Occidental aperte tre injoyant perspectives por nor futur</p>
<p>&nbsp;</p>
<p>activitá e it va incoragear nos perseverar in nor eforties.</p>
<p>&nbsp;</p>
<p>----------</p>
<p>&nbsp;</p>
<p>POR RIDER: Un litt garson intrat li butica del buchero.</p>
<p>&nbsp;</p>
<p>- Mi matre retrodá vos vor bifstec. Ella di que it es tam dur que on vell posser solear li sapates per it.</p>
<p>&nbsp;</p>
<p>- E pro quo ella tande ne usat it por soleation ? - Ínpossibil. Li cloves ne ea tra li bifstec!</p>
<p>&nbsp;</p>
<p>-57-</p>
<p>&nbsp;</p>
<p>CONCURS DE TRADUCTION</p>
<p>&nbsp;</p>
<p>Sved:</p>
<p>&nbsp;</p>
<p>Själva utgångspunkten för Occidental är största möjliga internationalitet i ordval, ordbildning och</p>
<p>&nbsp;</p>
<p>grammatik, förenad med största möjliga enkelhet och regenbundenhet samt frihet från personligt</p>
<p>&nbsp;</p>
<p>godtycke. Denna utgångspunkt borde väl ingen förnuftig människa ha något att invända mot, och</p>
<p>&nbsp;</p>
<p>kommer den dag, då statsmakterna tvingas att taga ställning till världsspråksfrågan, kommer väl just</p>
<p>&nbsp;</p>
<p>denna princip att bli prövostenen för samtliga de tävlande projekten.</p>
<p>&nbsp;</p>
<p>Francés: Le blé des pharaons.</p>
<p>&nbsp;</p>
<p>Un archéologue ayant trouvé un grain de blé dans un sarcophage vieux de quatre mille ans, eut l'idée de le</p>
<p>&nbsp;</p>
<p>planter. A son grand étonnement une douzaine de tiges sortirent de terre, grandirent, mûrirent et</p>
<p>&nbsp;</p>
<p>portèrent chacune des épis quatre fois plus gros que les épis normaux. Au lieu de fournir une soixantaine</p>
<p>&nbsp;</p>
<p>de grains par épi, le blé phénomène en avait produit près de 400. Ceci se passait en août 1941. Aussitôt les</p>
<p>&nbsp;</p>
<p>grains de cette première récolte furent replantés et le deuxième résultat fut égal au premier, 160 000 grains</p>
<p>&nbsp;</p>
<p>étaient issus du premier en deux générations seulement. Depuis les études se poursuivent dans le plus</p>
<p>&nbsp;</p>
<p>grand mystère et bientôt le blé des pharaons pourra peut-être sauver l'Europe de la famine...</p>
<p>&nbsp;</p>
<p>Ples inviar li un o li altri supra textu al Institute Occidental ante li 1. junio 1942</p>
<p>&nbsp;</p>
<p>RESULTATES (Nr. Marte 1942):</p>
<p>&nbsp;</p>
<p>Sr. G. HEVILACQUA (Pavullo), trad. de francés a Occidental: T.B.</p>
<p>&nbsp;</p>
<p>Sr. JOHALF (Kosthofen), trad. de german a Occidental. Trad. incomplet. Ne apreciat.</p>
<p>&nbsp;</p>
<p>CAR COIDEALISTES! PLES PARTIPRENDER A NOR CONCURSES DE TRADUCTION POR</p>
<p>&nbsp;</p>
<p>AMELIORAR VOR STYL!</p>
<p>&nbsp;</p>
<p>-58-</p>
<p>&nbsp;</p>
<p>CONSERVA FERTIL VOR SPIRITU</p>
<p>&nbsp;</p>
<p>Si un paisan planta li sam productes chascun annu sin restituer al suol li exhaustet materies, il va far</p>
<p>&nbsp;</p>
<p>solmen un miserabil recolte.</p>
<p>&nbsp;</p>
<p>Esque ti principie ne vell aplicar se tam al homes quam al terre? Quo on deve pensar pri li hom quel</p>
<p>&nbsp;</p>
<p>execute li sam labor chascun die de su vive? Esque li monotonie de su labor ne destructe anc li fertilitá de</p>
<p>&nbsp;</p>
<p>su cerebre? Yes, cert. It impedi le observar e pensar, exceptet si it regenera su spiritu per aprender del</p>
<p>&nbsp;</p>
<p>altres o leer libres e jurnales capabil inrichar le.</p>
<p>&nbsp;</p>
<p>Quande un hom es obligat al sam labor chascun die, il execute it automaticmen; ti labor ne obliga le a</p>
<p>&nbsp;</p>
<p>pensar. Li automatic labor es facil; sempre plu, it es fat per li machines, queles ne pensa. Quande homes fa</p>
<p>&nbsp;</p>
<p>un labor automatic, ili es in dangere devenir quam machines.</p>
<p>&nbsp;</p>
<p>Ili posse evitar to, per quo ili fa durant lor líber témpor. Si li cerebre reposi se durant li die, it vell esser</p>
<p>&nbsp;</p>
<p>necessi far laborar it durant li vésper o durant li líber dies.</p>
<p>&nbsp;</p>
<p>Li max bon consilie quel on posse dar a un persone de quel li labor ne varia de un die al altri es: "Secue un</p>
<p>&nbsp;</p>
<p>curs pri un tema quel interesse vos o lee libres, queles tracta ti objecte. Conserva vor cerebre activ. Fa it</p>
<p>&nbsp;</p>
<p>activ."</p>
<p>&nbsp;</p>
<p>Li laboreros del burós e del usinas have li max grand beson de ti consilie; alquel homes, li venditores,</p>
<p>&nbsp;</p>
<p>mecanicos, have mestieres queles permisse les constantmen esser in relationes con altri persones; to</p>
<p>&nbsp;</p>
<p>stimula lor cerebre. Ma omni persones, queles execute sempre li sam labor, vell obliviar que si li forties del</p>
<p>&nbsp;</p>
<p>cerebre ne es stimulat e developat, ili despera.</p>
<p>&nbsp;</p>
<p>(Secun "Efficience")</p>
<p>&nbsp;</p>
<p>-59-</p>
<p>&nbsp;</p>
<p>SUBVENTIONES E CONTRIBUTIONES RECIVET (30.4.42)</p>
<p>&nbsp;</p>
<p>Sra D.A. Morris, Fr. 27.--; J. Nordin, Fr. 10.--; E. Berggren, Fr. 12.80; G. Ahlstrand, Fr. 3.--; F. Fedier, Fr. 3.--;</p>
<p>&nbsp;</p>
<p>Major H. Tanner, Fr. 5.--; G. Pidoux, Fr. 8.--; sra K. Chanaud, Fr. 5.--; Johalf, Fr. 3.--; Ed. Mayor, Fr. 1.50;</p>
<p>&nbsp;</p>
<p>S.O. Sunnar, Fr. 10.--; E. Binning, Fr. 5.--; Dr. B. Hammar, Fr. 3.--; Rector J. Elgeskog, Fr. 3.--.</p>
<p>&nbsp;</p>
<p>SCOED: Sr. A. Matejka, 1 parte.</p>
<p>&nbsp;</p>
<p>Cordialissim mersí a omni auxiliatores!</p>
<p>&nbsp;</p>
<p>----------</p>
<p>&nbsp;</p>
<p>PELMEL: Un extraordinari bastament</p>
<p>&nbsp;</p>
<p>Li transport-laboreros de Changhay unquande organisat un bastament de ínusual caractere. Ili continuat</p>
<p>&nbsp;</p>
<p>mover omni tramvias e autobuses quam usualmen, ma simplicmen refusat accepter moné del passageros.</p>
<p>&nbsp;</p>
<p>Per to ili fortiat li proprietarios del trafic-systema, accepter, si ili volet evitar grand perdes, li odiositá de</p>
<p>&nbsp;</p>
<p>stoppar self omni transport, durant que lor employates semblat restar pret a continuar li servicie</p>
<p>&nbsp;</p>
<p>Li aqua rident</p>
<p>&nbsp;</p>
<p>In li belgian legation in Peking ante li grand guerre on monstrat un film, por li unesim vez in China.</p>
<p>&nbsp;</p>
<p>Quelc Manchu-princessas esset invitat e sedet in li max bon sedes, ma ili ne monstrat necun interesse e</p>
<p>&nbsp;</p>
<p>ne semblat comprender proquo alquí prende li pena reproducter in movida scenes del vive del "diábol</p>
<p>&nbsp;</p>
<p>foren", quam ili designat li Europanos. Ma pos un cert témpor un del princessas indicat su desir retirar se</p>
<p>&nbsp;</p>
<p>un moment. Ili esset escortat tra li coridor. Pos quelc minutes ili revenit e comensat susurrar excitatmen</p>
<p>&nbsp;</p>
<p>contra li altras. Pos febrosi conversation omni princessas subitmen levat se e curret tra li coridor por</p>
<p>&nbsp;</p>
<p>admirar li miraculosi invention del "diáboles foren". Durant li rest del vésper li son intermittet de aqua</p>
<p>&nbsp;</p>
<p>spruzzant mixtet se a lor sonori ridida.</p>
<p>&nbsp;</p>
</div>
</body>
</html><!--  -->