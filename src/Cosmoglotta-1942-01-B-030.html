<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="content-type" content="text/html; charset=utf-8" />
<link rel="stylesheet" type="text/css" href="http://vs1.pbworks.com/shared/statics/embedded-m-prod-v15015099.css" />  
<title></title>
<base target="_top" />
</head>
<body class="wikistyle wget">
<h1>Cosmoglotta B 030 (jan 1942)</h1>
<br />
<div id="displaycontent">
<p>OFICIAL MENSUAL ORGAN DEL OCCIDENTAL-UNION</p>
<p>&nbsp;</p>
<p>Redaction e Administration :</p>
<p>&nbsp;</p>
<p>INSTITUTE OCCIDENTAL, CHAPELLE (Vaud), Svissia</p>
<p>&nbsp;</p>
<p>Serie B, poligrafat. Januar 1942 - Nró 30 (I)</p>
<p>&nbsp;</p>
<p>----------</p>
<p>&nbsp;</p>
<p>AD-AVAN CON NOV CORAGIE !</p>
<p>&nbsp;</p>
<p>Si noi vell viver ancor in li felici témpor quel precedet li guerre universal, tande anc li present articul vell</p>
<p>&nbsp;</p>
<p>reflecter li serenitá per quel noi acustomat salutar li comensa de un nov annu. Ma hodie, li pie desir quel noi</p>
<p>&nbsp;</p>
<p>ordinarimen expresse per un cordial 'Felici nov annu' ha transformat se in sanguant ironie. Noi plu ne posse</p>
<p>&nbsp;</p>
<p>pronunciar ti paroles sin sentir lor terribil banalitá e absolut vacuitá de sens. Li future es obscurissim e it</p>
<p>&nbsp;</p>
<p>promesse nos plu mult sufrenties quam radies de espera. Li pace va sequer li guerre quam li die seque li nocte e</p>
<p>&nbsp;</p>
<p>quam li calma succede al tempeste. Un nov munde va nascer ex li cáos e in ti nov munde anc noi interlinguistes</p>
<p>&nbsp;</p>
<p>va ti-ci vez luder un rol decisiv. On va do comprender pro quo, per li titul del present articul, yo ne demanda al</p>
<p>&nbsp;</p>
<p>nov annu un "felicitá" quel it va esser íncapabil dar nos, ma simplicmen li coragie por perseverar in nor labor. E</p>
<p>&nbsp;</p>
<p>ti coragie ne va mancar nos, si noi ne es inter tis queles es pret defender un ideal solmen quande li sole luce e</p>
<p>&nbsp;</p>
<p>quande nul ventette trapassa li aer.</p>
<p>&nbsp;</p>
<p>Durant li festas de fin del annu, li revúes ordinarimen profita li occasion por combinar lor bondesires con un</p>
<p>&nbsp;</p>
<p>discret apell al fidelitá</p>
<p>&nbsp;</p>
<p>----------</p>
<p>&nbsp;</p>
<p>Devenir membre del</p>
<p>&nbsp;</p>
<p>SCOED</p>
<p>&nbsp;</p>
<p>es</p>
<p>&nbsp;</p>
<p>un del max bon maniere auxiliar li Occidental-movement.</p>
<p>&nbsp;</p>
<p>Parte social Fr. 20.-- sviss. Li aquisition de partes es ínlimitat.</p>
<p>&nbsp;</p>
<p>SCOED - CHAPELLE (Vd)</p>
<p>&nbsp;</p>
<p>-1-</p>
<p>&nbsp;</p>
<p>e generositá de lor letores. Felicimen - e to es un del poc factes consolativ a queles noi assiste - un tal apell,</p>
<p>&nbsp;</p>
<p>directet a nor amicos e letores de Cosmoglotta, vell esser absolutmen superflú. Nor amicos ha pruvat que ili</p>
<p>&nbsp;</p>
<p>conosse lor deventies e vice demandar les nov sacrificies, yo have in contrari li agreabil deve, mersiar les ancor</p>
<p>&nbsp;</p>
<p>un vez por li testimonie de fidelitá quel ili ha monstrat desde li unesim die del reaparition de Cosmoglotta. Noi&nbsp;</p>
<p>&nbsp;</p>
<p>posset continuar nor labor mersí al spontanitá del del auxilie recivet de omni nor amicos e noi ne besona</p>
<p>&nbsp;</p>
<p>directer les un nov apell, pro que noi save que noi posse anc in futur contar sur lor benevolentie e apoy.</p>
<p>&nbsp;</p>
<p>Li proxim annu va, plu ancor quam li present, esser un annu de labor. Li successes palpabil va esser ínsignificant</p>
<p>&nbsp;</p>
<p>o mem ínexistent, ma per nor labor noi prepara li via al futur victorie e it ne va depender del bon volentie de</p>
<p>&nbsp;</p>
<p>nor ductores ca li programma fixat va posser esser realisat o ne.</p>
<p>&nbsp;</p>
<p>Lass nos nequande obliviar li importantissim rol quel noi lude quam collaboreros in li construction de un nov</p>
<p>&nbsp;</p>
<p>munde. Li via es penosi e plen de obstacules, ma noi va esser recompensat por nor sacrificies per li beneficies</p>
<p>&nbsp;</p>
<p>del final victorie.</p>
<p>&nbsp;</p>
<p>Pro to, ancor un vez :</p>
<p>&nbsp;</p>
<p>AD-AVAN CON NOV CORAGIE</p>
<p>&nbsp;</p>
<p>POR LI TRIUMF DE NOR COMUN IDEAL !</p>
<p>&nbsp;</p>
<p>La Chaux-de-Fonds, A. Matejka</p>
<p>&nbsp;</p>
<p>25 decembre 1941. presidente ad int.</p>
<p>&nbsp;</p>
<p>del Occ.-Union.</p>
<p>&nbsp;</p>
<p>----------</p>
<p>&nbsp;</p>
<p>It existe tri coses desfacil a far:</p>
<p>&nbsp;</p>
<p>1) Conservar un secrete.</p>
<p>&nbsp;</p>
<p>2) Pardonar un injurie.</p>
<p>&nbsp;</p>
<p>3) Utilisar su liber témpor.</p>
<p>&nbsp;</p>
<p>VOLTAIRE</p>
<p>&nbsp;</p>
<p>-2-</p>
<p>&nbsp;</p>
<p>QUO ES CORRECT OCCIDENTAL? (secue)</p>
<p>&nbsp;</p>
<p>4) "On mey" - scri sr. Gilbert - "dir sempre "ínpossibil" e "desfacil" e far desaparir definitivmen de nor revúes li</p>
<p>&nbsp;</p>
<p>formes "impossibil", "difficil", "difficult".</p>
<p>&nbsp;</p>
<p>Response: Yo ne memora har incontrat un sol vez li formes "dificil" e "dificult" in Cosmoglotta. Si alquí ha usat</p>
<p>&nbsp;</p>
<p>les, tande to es un erra, nam ili ne existe in Occidental.</p>
<p>&nbsp;</p>
<p>Tot altri es li casu pri "ínpossibil". Ti form con n es teoricmen li sol oficial, ma on va sempre instinctivmen</p>
<p>&nbsp;</p>
<p>preferer "ímpossibil", nam li mutation de n in m avan li bilabiales b e p es li resultate de un lege fonetic de quel</p>
<p>&nbsp;</p>
<p>noi constata li influentie in omni lingues. On do ne posse proscrir in Occidental li form "ímpossibil" quam</p>
<p>&nbsp;</p>
<p>íncorect. In strict logica, noi vell ya anc dever dir "inplicar, inpression, inputar, conbatter, conbuster, conposition,</p>
<p>&nbsp;</p>
<p>conbination" vice "implicar, combatter, etc.". Yo consilia al letores releer in Cosmoglotta nr. 64 li studie de sr. de</p>
<p>&nbsp;</p>
<p>Wahl pri li "Duplic consonantes" u li problema es tractat in un altri coherentie.</p>
<p>&nbsp;</p>
<p>5) "In "Spiritu de Occidental" es recomendat li formes profundimen e evidentimen, ma on trova ancor in</p>
<p>&nbsp;</p>
<p>Cosmoglotta "profundmen" e "evidentmen" sin li i eufonic.</p>
<p>&nbsp;</p>
<p>Response: Yo ne ha trovat ti recomendation in Sp.d.O. e yo anc ne vide li motive por un tal recomendation. Sr.</p>
<p>&nbsp;</p>
<p>Gilbert self ya anc ne scri "absolutimen", ma "absolutmen" quam vu e me, e tamen u es li diferentie ? Li ligativ i</p>
<p>&nbsp;</p>
<p>es absolutmen facultativ. On usa it quam finale adjectivic pro fonetic motives in paroles quam "necessi, sagi,</p>
<p>&nbsp;</p>
<p>felici, altri, regulari" (in ti ultim parol solmen por evitar li confusion con li infinitive). On va do logicmen anc dir</p>
<p>&nbsp;</p>
<p>"necessimen, sagimen", etc. Ma ta u li i ne es necessi quam finale adjectivic, it es anc superflú</p>
<p>&nbsp;</p>
<p>-3-</p>
<p>&nbsp;</p>
<p>quam ligativ che li adverbies.</p>
<p>&nbsp;</p>
<p>6) "On scri sovente "cane" ma "cat, rat" sin e final). Esque on ne posse instituer li secuent regul: "Li finale</p>
<p>&nbsp;</p>
<p>vocalic e va esser usat solmen quande necessi e specialmen quande li eufonie postula it ?"</p>
<p>&nbsp;</p>
<p>Response: Al question ca li e final es "necessi" in can, on posse strax responder per no. Ma dar un precis</p>
<p>&nbsp;</p>
<p>response al question: "In quel casu li e final es postulat per li eufonie ?" es ínpossibil. It va esser tam desfacil</p>
<p>&nbsp;</p>
<p>pruvar a un italian que "can" es plu bon quam "cane" quam convicter un anglés pri lu contrari. Chascun va usar</p>
<p>&nbsp;</p>
<p>li e final secun su propri gust e to es un excellent solution, nam tot abstraent del question de "necessitá" e</p>
<p>&nbsp;</p>
<p>eufonie, noi have in ti facultativ finale ancor un admirabil medie por regular li rytme del frase. Li bon stylist</p>
<p>&nbsp;</p>
<p>cuida li harmonie de su frase e secun il, li sam parol con o sin e final posse esser necessi in un loc e execrabil in</p>
<p>&nbsp;</p>
<p>un altri. Li libertá in li usation de ti finale (e til un cert gradu anc del finale -i) do ne solmen facilisa li practic</p>
<p>&nbsp;</p>
<p>usation del lingue, ma in plu constitue un ínnegabil richess in li possibilitás de expression.</p>
<p>&nbsp;</p>
<p>7) "Esque on deve dir "comenda" o "comende", "comensa" o "comense" ? Til nu, yo sempre usat li form</p>
<p>&nbsp;</p>
<p>"comensa" sin hesitation pro li verb "comensar", ma in li nr. 26 de Cg/B, yo trova "comense". Quel del du</p>
<p>&nbsp;</p>
<p>formes es correct ?</p>
<p>&nbsp;</p>
<p>Response: It es un erra creder que "comensa" es li sol form possibil, pro li verb "comensar". "Comense" es</p>
<p>&nbsp;</p>
<p>egalmen correct. Li diferenties es solmen un nuancie. Si li parol fini per a, it es li verbal action. Si it fini in e, on</p>
<p>&nbsp;</p>
<p>regarda it plu quam abstract o facte per se, sin pensar al action self. Por ex. "a me veni un pensa". "Pense e parol</p>
<p>&nbsp;</p>
<p>es adequat". "Vor demanda es ínjust". "In ti jurnal on tracta demandes de sociologie".</p>
<p>&nbsp;</p>
<p>-4-</p>
<p>&nbsp;</p>
<p>Ma omni to es solmen un medie por nuanciar li pensada, si on have li necessitá por to. In general it es</p>
<p>&nbsp;</p>
<p>totalmen egal qual expression on usa e ambi es correct e facilmen comprensibil. (Ti explication es extraet de</p>
<p>&nbsp;</p>
<p>"Spiritu de Occidental", pag. 75).</p>
<p>&nbsp;</p>
<p>(Fine in li proxim numeró) A. Matejka</p>
<p>&nbsp;</p>
<p>----------</p>
<p>&nbsp;</p>
<p>Li signification del anglés parol "Sir".</p>
<p>&nbsp;</p>
<p>Usat in parlada pos "yes" e "no" o altri frasettes, it coresponde circa al francés "Monsieur" ma it contene un</p>
<p>&nbsp;</p>
<p>nuancie de respect, on usa it solmen vers persones queles on suposi superiori; venditores va usar it vers</p>
<p>&nbsp;</p>
<p>compratores, tramvia-functionarios vers passageros, ma privat persones inter se ne usa it, si ili considera se de</p>
<p>&nbsp;</p>
<p>rang egal.</p>
<p>&nbsp;</p>
<p>Scrit ante li nómin, it es un titul de nobilesse, a quel on deve esser autorisat. It absolutmen ne deve esser usat in</p>
<p>&nbsp;</p>
<p>adresses sur lettres a privat persones sin nobilesse.</p>
<p>&nbsp;</p>
<p>In tal ocasion it have por un anglés postmann un simil efect, quam si in Svissia on vell reciver un lettre adressat</p>
<p>&nbsp;</p>
<p>a: "Monseigneur Jules Dupont" vice "M. Jules Dupont".</p>
<p>&nbsp;</p>
<p>Li adresse usual anglés inter comerciantes es: "Mr. John Smith."</p>
<p>&nbsp;</p>
<p>Plu polit, inter privates es:</p>
<p>&nbsp;</p>
<p>"John Smith, Esq." I.F.</p>
<p>&nbsp;</p>
<p>----------</p>
<p>&nbsp;</p>
<p>Pensas</p>
<p>&nbsp;</p>
<p>** Un libre quel ne vale li pena esser leet adminim du vezes anc ne vale que on lee it un vez. K.J.</p>
<p>&nbsp;</p>
<p>Weber</p>
<p>&nbsp;</p>
<p>** Follos condamna studies, simplic homes admira les, sagi homes utilisa les. Bacon</p>
<p>&nbsp;</p>
<p>** Esser plu sagi quam altres, si vu posse; ma ples ne dir it ad ili. Chesterfield.</p>
<p>&nbsp;</p>
<p>** Solmen li inertie ne posse esser punit o conquestat. Carlyle.</p>
<p>&nbsp;</p>
<p>-5-</p>
<p>&nbsp;</p>
<p>MODERN OCCIDENTAL</p>
<p>&nbsp;</p>
<p>Noi da in infra un liste de paroles e formes antiquat queles li Academie recomenda plu ne usar. Por chascun</p>
<p>&nbsp;</p>
<p>parol noi anc indica li nov form proposit quel va desde nu esser usat in Cosmoglotta.</p>
<p>&nbsp;</p>
<p>antiquat modern antiquat modern</p>
<p>&nbsp;</p>
<p>abstener abstiner cornel'e cornill</p>
<p>&nbsp;</p>
<p>agnoscer aconosser cotill'on cotilion</p>
<p>&nbsp;</p>
<p>agul'e agulye cruce cruz</p>
<p>&nbsp;</p>
<p>albi blanc detal'e detalie</p>
<p>&nbsp;</p>
<p>antean anteyan digit fingre</p>
<p>&nbsp;</p>
<p>auricul orel domene dominia</p>
<p>&nbsp;</p>
<p>auripal'e auripell dormil'ar dormillar</p>
<p>&nbsp;</p>
<p>babil'ar babillar emal'e email</p>
<p>&nbsp;</p>
<p>banc banco epistul letre</p>
<p>&nbsp;</p>
<p>banq bank fin'er ficter</p>
<p>&nbsp;</p>
<p>banquett bankett fotel'e foteul</p>
<p>&nbsp;</p>
<p>batall'e battalie genre génere</p>
<p>&nbsp;</p>
<p>battal'on battalion fructu fruct(e)</p>
<p>&nbsp;</p>
<p>bil'e bili grill'e gryll</p>
<p>&nbsp;</p>
<p>bosil'ar bosillar grun'ar grunir</p>
<p>&nbsp;</p>
<p>botel'e botel guerill'aguerilla</p>
<p>&nbsp;</p>
<p>brill'ar brilliar guil'otine guillotine</p>
<p>&nbsp;</p>
<p>brol'ar brodular hereditar heredar</p>
<p>&nbsp;</p>
<p>bul'on bullion jorn die</p>
<p>&nbsp;</p>
<p>cal'ar coagular legal leyal</p>
<p>&nbsp;</p>
<p>camaril'a camarilla legitim leyitim</p>
<p>&nbsp;</p>
<p>campan'e campanie lorn'ette lorniette</p>
<p>&nbsp;</p>
<p>caravanseral'e caravanserái lorn'on lornion</p>
<p>&nbsp;</p>
<p>castan'e castanie mal'e lace, oculette</p>
<p>&nbsp;</p>
<p>cedill'e cedill mantill'e mantille</p>
<p>&nbsp;</p>
<p>champan'e champagne medall'e medallie</p>
<p>&nbsp;</p>
<p>champin'on champinion medall'on medallion</p>
<p>&nbsp;</p>
<p>chapitre capitul montan'e montanie</p>
<p>&nbsp;</p>
<p>chemie chimie mu mi</p>
<p>&nbsp;</p>
<p>cochenill'e cochenill negligear negliger</p>
<p>&nbsp;</p>
<p>comencear comensar negligeabil negligibil</p>
<p>&nbsp;</p>
<p>con'ac cognac nostri nor</p>
<p>&nbsp;</p>
<p>(fine del liste in li proxim numeró)</p>
<p>&nbsp;</p>
<p>-6-</p>
<p>&nbsp;</p>
<p>COMPARATION (*)</p>
<p>&nbsp;</p>
<p>Esperanto: Occidental:</p>
<p>&nbsp;</p>
<p>teknika foiro tecnic mercate</p>
<p>&nbsp;</p>
<p>il'ar'maŝin'o'j instrument-machin'es</p>
<p>&nbsp;</p>
<p>il'ar'o'j instrument'es</p>
<p>&nbsp;</p>
<p>muel'ad'o mulin'at'ion</p>
<p>&nbsp;</p>
<p>maŝin'o'j por ek'funkci'ad'o machin'es de im'puls'ion</p>
<p>&nbsp;</p>
<p>el'ter'iga teknik'o tecnica de ex'cav'at'ion</p>
<p>&nbsp;</p>
<p>lev'ig'il'o'j elev'at'or'es</p>
<p>&nbsp;</p>
<p>pump'il'oj pump'e's</p>
<p>&nbsp;</p>
<p>blov'il'oj sofl'uor'es</p>
<p>&nbsp;</p>
<p>varm'ig'teknik'aj instal'aĵ'o'j in'stall'a't'ion'es de cal'ent'at'ion</p>
<p>&nbsp;</p>
<p>ŝtal'aĵ'o'j merces de stal</p>
<p>&nbsp;</p>
<p>transport'il'o'j transport-med'i'es</p>
<p>&nbsp;</p>
<p>meti'ej'oj atelier'es</p>
<p>&nbsp;</p>
<p>por'fremd'ul'a industri'o industrie de tur'ism</p>
<p>&nbsp;</p>
<p>dom'mastr'um'ad'o menage</p>
<p>&nbsp;</p>
<p>konstrufako ressort de construction</p>
<p>&nbsp;</p>
<p>ir'tapiŝ'oj tapiss'es por marcha'r</p>
<p>&nbsp;</p>
<p>bijuteri'aĵ'oj juvel'eri'es</p>
<p>&nbsp;</p>
<p>----------</p>
<p>&nbsp;</p>
<p>Experimental-statistic examination</p>
<p>&nbsp;</p>
<p>del divers lingues international pri lor ínmediat comprensibilitá, secun li experimentes de D.Hugo, Hollywood,</p>
<p>&nbsp;</p>
<p>Cal., U.S.A. pri 15 persones de divers sexu e diferent erudition</p>
<p>&nbsp;</p>
<p>% del comprendet paroles: % del comprendet sense:</p>
<p>&nbsp;</p>
<p>Esperanto 10,30 0</p>
<p>&nbsp;</p>
<p>Ido 19,26 0</p>
<p>&nbsp;</p>
<p>Novial 49,00 33</p>
<p>&nbsp;</p>
<p>Interlingua 52,00 35</p>
<p>&nbsp;</p>
<p>Occidental 82,50 58</p>
<p>&nbsp;</p>
<p>----------</p>
<p>&nbsp;</p>
<p>(*) Li exemples de Esperanto es haustet ex un anuncia del Leipziger Messamt. Li ' indica li diferent partes queles</p>
<p>&nbsp;</p>
<p>composi li paroles.</p>
<p>&nbsp;</p>
<p>-7-</p>
<p>&nbsp;</p>
<p>CURIOSITÁ MATEMATICAL</p>
<p>&nbsp;</p>
<p>Ples suposir que on posi circum li equator, directmen sur li terre, do sin alcun intersticie, un ferrin caten. Ti-ci va</p>
<p>&nbsp;</p>
<p>do haver un longore de 40'000'000 metres. On nu agranda ti caten per 1 metre. Quel va esser li distantie inter li</p>
<p>&nbsp;</p>
<p>superficie del terre e li caten quel resulta ex ti agrandation?</p>
<p>&nbsp;</p>
<p>On va esser tentat responder que un tal ínsignificant agrandation sur un distantie de 40 milliones de metres ne</p>
<p>&nbsp;</p>
<p>posse haver alcun influentie e qui li intersticie resultant va solmen esser un fraction de millimetre.</p>
<p>&nbsp;</p>
<p>Li realitá es tot altri.</p>
<p>&nbsp;</p>
<p>Li circumferentie del terre es 2rπ. Li radie es do 2rπ/2π. Li agrandation del caten per 1 metre da un</p>
<p>&nbsp;</p>
<p>circumferentie de (2rπ + 1) e consequentmen un radie de 2rπ + 1/2π secun li formul circumferentie/2π. Si noi</p>
<p>&nbsp;</p>
<p>subtrae li minu grand radie del plu grand, noi obtene li intervall inter caten e terre:</p>
<p>&nbsp;</p>
<p>2rπ+1/2π - 2rπ/2π = intervall = I</p>
<p>&nbsp;</p>
<p>2rπ/2π + 1/2π = 2rπ/2π = I ; I = 1/2π</p>
<p>&nbsp;</p>
<p>E pro que noi usat metres por nor mesura, li resultate del calcul es 1: 2π = 1 m. : 6,283... = 15,92... o arondat 16</p>
<p>&nbsp;</p>
<p>cm. Do li agrandataion del caten per un sol metre al restant 40'000 causa un distantie de 16 cm. inter li terre e li</p>
<p>&nbsp;</p>
<p>caten !</p>
<p>&nbsp;</p>
<p>Ex li calcul on vide anc que li distantie resultant de un agrandation de 1 metre (o de alquel altri longore) va</p>
<p>&nbsp;</p>
<p>sempre esser li sam, totmen egal esque it acte se pri li equator o un billiard-bull.</p>
<p>&nbsp;</p>
<p>--==ooOOoo==--</p>
<p>&nbsp;</p>
<p>-8-</p>
<p>&nbsp;</p>
<p>EVOLUTION DEL FORMES MONETARI</p>
<p>&nbsp;</p>
<p>Til nu li negros sembla tardar pri comercial formes e metodes, que on posse questionar se ca ti formes significa</p>
<p>&nbsp;</p>
<p>por ili solmen exchange o ja moné. Necós simil evenit in li ancian munde in quel li civilisation ja temporanmen</p>
<p>&nbsp;</p>
<p>developat se. Li heróes de Homeros indica li valore per besties cornat.</p>
<p>&nbsp;</p>
<p>Li poet monstra li bov por caldron a furnir, quar vaccas por un sclava habil pri labores feminin, nin tauros e</p>
<p>&nbsp;</p>
<p>vaccas por un luxuosi scaf. In li leges de Dracon (fine del VII-ésim secul ante Cristo), li pecuniari punition esset</p>
<p>&nbsp;</p>
<p>ancor tarifat sammen. Tamen, durant ti epoca, li progresses del arte metallurgic soluet li problema monetari plu</p>
<p>&nbsp;</p>
<p>practicmen.</p>
<p>&nbsp;</p>
<p>In alcun regiones esset antey usat litt pezzes de cute rond e stampat quam monetes. Ti ancian monet-pezzaches</p>
<p>&nbsp;</p>
<p>nigri avigila duplic interesse che li scientist. Fat de bov-pelle, ili symbolicmen substituet li particul al totalité; ex li</p>
<p>&nbsp;</p>
<p>antiqui pastoral unitá ili semblat aperter li via por metallic monetes. Li metalles self amemora per lor form e</p>
<p>&nbsp;</p>
<p>decoration li honest quadripedes de queles li antecessores hat fat arbitrantes pri lor comercial transactiones.</p>
<p>&nbsp;</p>
<p>It es tre interessant vider que alternante es usat por li sam scope li vivent bove, li bov-pelle, li cupric monete</p>
<p>&nbsp;</p>
<p>portant un bov-cap dessinat sur li avers e sur li reverse.</p>
<p>&nbsp;</p>
<p>To ne es omnicos. Plu tard, quande sur li metalles omni tracies ex boval origine del monetes hat desaparit, li</p>
<p>&nbsp;</p>
<p>lingues ancor savet atestar ti orígine. Li nómin del Indian "rupie" veni del Sanscrit parol "rupa", quel significa</p>
<p>&nbsp;</p>
<p>"truppe de besties". "Pecunia" in latin venit de "pecus" (animal domestic). Fee, anglés parol significant salarie,</p>
<p>&nbsp;</p>
<p>revela li german Vieh (animal domestic).</p>
<p>&nbsp;</p>
<p>It esset ordinarimen in li formes de fust</p>
<p>&nbsp;</p>
<p>-9-</p>
<p>&nbsp;</p>
<p>que li metalles comensat devenir monete. To, quo on mult apreciat, in comensa, in argente e aure esset, que ti</p>
<p>&nbsp;</p>
<p>merce esset facilmen transportabil. On ne egardat li formes: fustes, plattes, cubes, bules, cylindres esset usat.</p>
<p>&nbsp;</p>
<p>Li ancian Egyptianes, scrit Lepsius, utilisat omni metalles queles ili conosset: cupre, plumbe, ferres, argente, pur</p>
<p>&nbsp;</p>
<p>aure. Li cupre quel on extraet ex Sinai sembla har havet li prioritá. Pluri miles de annus ante li era Cristan, 24</p>
<p>&nbsp;</p>
<p>grammes de cupre esset payat por un pare ganses, 21 kilogrammes e demi por un bove. Li laborero, salariat del</p>
<p>&nbsp;</p>
<p>templanes, recivet, ultra li necessi granes por li nutriment, ancor 476 grammes de cupre.</p>
<p>&nbsp;</p>
<p>----------</p>
<p>&nbsp;</p>
<p>INTER VICINES DE RURE</p>
<p>&nbsp;</p>
<p>Anatole France, in villegiatura in St. Cyr-sur-Loire, remarcat que it mancat in su admirabil biblioteca li ovres de</p>
<p>&nbsp;</p>
<p>un Patre del Eclesie, quel il just volet consultar. Anatole France misse su servitora che su vicino, li old sr. X,</p>
<p>&nbsp;</p>
<p>provincial erudito, por pruntar ti libres de il.</p>
<p>&nbsp;</p>
<p>Li servitora reveni con vacui manus e explica a A. France: -- Sr. X. di que il possede li libraches ma que il ne lassa</p>
<p>&nbsp;</p>
<p>les surtir de su hem. Senior posse ear leer li tot die che il, si to plese a Senior..."</p>
<p>&nbsp;</p>
<p>Anatole France traet su menton-barbe per un familiari geste, demi-cludet su maliciosi ocules e atendet... li</p>
<p>&nbsp;</p>
<p>revancha.</p>
<p>&nbsp;</p>
<p>Un altri die, li old vicino misset demandar a Anatole France que ti ci mey benevoler prestar le un rastre.</p>
<p>&nbsp;</p>
<p>-- Mi filia, explicat A. France a su bonna, ples dir le que yo ne lassa surtir mi rastres de mi hem, ma que il es líber</p>
<p>&nbsp;</p>
<p>venir rastrar che me li tot die, si to plese le !</p>
<p>&nbsp;</p>
<p>-10-</p>
<p>&nbsp;</p>
<p>COMUNICATIONES</p>
<p>&nbsp;</p>
<p>OCCIDENTAL-UNION:</p>
<p>&nbsp;</p>
<p>Nor oficial organisation reprendet su activitá in septembre 1941. Pro li actual guerre, li election del Senat ne ha</p>
<p>&nbsp;</p>
<p>esset fat in just témpor. Pro que interim nequi ha postulat electiones, li Central Oficie decidet que li ancian</p>
<p>&nbsp;</p>
<p>Senat mey restar in function til li 31 decembre 1941. Li election del nov Senat evenit durant li ultim mensus del</p>
<p>&nbsp;</p>
<p>annu 1941. Pro li impossibil relationes con li landes in guerre, li nov Senat devet esser composit solmen de</p>
<p>&nbsp;</p>
<p>representantes de landes neutral, to es Svedeses e Svissianes. It deve esser considerat quam un Senat de</p>
<p>&nbsp;</p>
<p>transition. Strax quande li pace va har revenit, li actual Senat va esser elargat. Vi li liste del membres del nov</p>
<p>&nbsp;</p>
<p>Senat queles va esser in function durant li periode del 1-ésim januar 1942 til li 31 decembre 1945:</p>
<p>&nbsp;</p>
<p>SVEDIA: BERGGREN E. (Stockholm)</p>
<p>&nbsp;</p>
<p>HALDIN A. (Kvicksund)</p>
<p>&nbsp;</p>
<p>SJÖSTEDT C.E. (Stockholm)</p>
<p>&nbsp;</p>
<p>SVISSIA: BERGER R. (Morges)</p>
<p>&nbsp;</p>
<p>MATEJJKA A. (La Chaux-de-Fonds)</p>
<p>&nbsp;</p>
<p>NIDECKER H. (Arlesheim)</p>
<p>&nbsp;</p>
<p>RITTER J. (Chiasso)</p>
<p>&nbsp;</p>
<p>Li Central-Oficie del Occ.-Union:</p>
<p>&nbsp;</p>
<p>Fred Lagnel</p>
<p>&nbsp;</p>
<p>ADHERE AL OCCIDENTAL-UNION !</p>
<p>&nbsp;</p>
<p>Omni amicos de nor movement save que: Union fa fortie. Pro to, noi invita:</p>
<p>&nbsp;</p>
<p>1) li ancian membres queles ne ha payat lor contribution por li du passat annus,</p>
<p>&nbsp;</p>
<p>2) li membres queles ha payat lor contribution por 1940/1942,</p>
<p>&nbsp;</p>
<p>INVIAR TAM BENTOST QUAM POSSIBIL LOR CONTRIBUTION POR 1942 quel es de fr. 1.50 sviss (o Kr. 1.50 sved).</p>
<p>&nbsp;</p>
<p>3) li coidealistes queles ne es ancor membre</p>
<p>&nbsp;</p>
<p>-11-</p>
<p>&nbsp;</p>
<p>SUBVENTIONES E CONTRIBUTIONES RECIVET (30.12.41)</p>
<p>&nbsp;</p>
<p>E. Gämperle, Fr. -.50; Ed. Mayor, Fr. 3.--; P. Husy, Fr. 0,50; Ferd. Haller, Fr. 1.--; C. Englöf, Fr. 5.--; J. Denzler, Fr. 1.--;</p>
<p>&nbsp;</p>
<p>A. Matejka, fr. 5.--; T. Ditisheim, Fr. 4.--; Dr. F. Haas, Fr. 5.--; Rector J. Elgeskog, Fr. 3.--; C.E. Sjöstedt, Fr. 3.--; Ed.</p>
<p>&nbsp;</p>
<p>Mayor, Fr. 1.50; A. Hagmann, Fr. 1.--.</p>
<p>&nbsp;</p>
<p>SCOED: Dr. F. Haas, 1 parte.</p>
<p>&nbsp;</p>
<p>Cordialissim mersí ad omnes!</p>
<p>&nbsp;</p>
<p>----------</p>
<p>&nbsp;</p>
<p>COMUNICATIONES (secue del págine 11)</p>
<p>&nbsp;</p>
<p>del Occidental-Union es invitat benevoler adherer a nor organisation per li carte de adhesion adjuntet al</p>
<p>&nbsp;</p>
<p>present numeró de Cosmoglotta B.</p>
<p>&nbsp;</p>
<p>Li carte de membre va esser expedit strax pos recevition del payament.</p>
<p>&nbsp;</p>
<p>N.B. Por facilisar e simplificar nor labor, noi peti li expeditores ne obliviar mentionar sur li cupon del postchec-conto li destination exact de lor payamentes. Antecipat mersí!</p>
<p>&nbsp;</p>
<p>ADRESSES:</p>
<p>&nbsp;</p>
<p>It eveni frequentmen que li nov adresses comunicat pro change de domicilie ne es sempre scrit leibil. To postula</p>
<p>&nbsp;</p>
<p>suplementari labor, max índesirabil, e tamen erras ne posse esser evitat. Por eliminar omni erras, noi invita</p>
<p>&nbsp;</p>
<p>nor letores, queles remarca tales sur li coverte usat por li expedition del numeró de januar de Cosmoglotta,</p>
<p>&nbsp;</p>
<p>STRAX INVIAR NOS LOR EXACT E COMPLET ADRESSE SCRIT PER LÍTTERES TIPOGRAFIC</p>
<p>&nbsp;</p>
<p>Simplic postcarte, sin altri informationes, expedit quam printat, sufice.</p>
<p>&nbsp;</p>
<p>A NOR CORESPONDENTES</p>
<p>&nbsp;</p>
<p>Li Institute Occidental responde sempre a omni lettres. Por permisser rapid responses, nam nor témpor es</p>
<p>&nbsp;</p>
<p>limitat, ples classificar vor questiones e si possibil scrir les sur separat folies o foliettes. Premersí!</p>
<p>&nbsp;</p>
<p>-12-</p>
<p>&nbsp;</p>
</div>
</body>
</html><!--  -->